{'news1': {'title': 'Четвърти опит, четирима кандидати и отново не бе избран председател на Народното събрание', 'content': 'Четвърти опит, четирима кандидати и отново без избран председател. Това е резултатът от продължилото и днес първо заседание на парламента.\nЧетири бяха номинациите за поста, след като в понеделник "Продължаваме промяната-Демократична България" обявиха, че оттеглят Андрей Цеков. За председател бяха издигнати Наталия Киселова от "БСП-Обединена левица", Петър Петров от "Възраждане", Рая Назарян от ГЕРБ-СДС\xa0 и Силви Кирилов от "Има такъв народ", който е и най-възрастният народен представител в 51-вото Народно събрание и ръководи все още първото заседание на Народното събрание (НС) .\nПреди гласуването на първи тур, депутатите в залата спориха коя е по-добрата кандидатурата и защо, а някои от самите претенденти за поста изложиха и вижданията си как ще ръководят законодателния орган, ако бъдат избрани.\nНакрая до балотаж достигнаха Назарян и Кирилов, но не събраха необходимите гласове.\nНазарян подкрепиха 69 депутати, 130 бяха против и 38 се въздържаха.\xa0\xa0Силви Кирилов събра 101 гласа \xa0"за", 54 - "против", 84 - "въздържал се".\nСлед вота Кирилов даде 30 минути почивка, а след възобновяването му още 30 минути за председателски съвет по искане на левицата. На него бе решено петият опит за избор на председател да бъде отложен за петък - 22 ноември, от 10:00 часа.\nОще от сутринта в кулоарите на НС започнаха и коментарите за предстоящия избор на председател, които продължиха и след прекъсването на заседанието.\nПръв пред медиите говори лидерът на ГЕРБ Бойко Борисов, който апелира към разум и потвърди, че те ще гласуват за кандидата си Рая Назарян. Според него изходът от политическата криза е всеки да се съобрази с резултатите от изборите, като отбеляза, че ГЕРБ е първа политическа сила.\nОт "Продължаваме промяната" обявиха, че ще подкрепят Силви Кирилов (ИТН), а от "Демократична България" - че ще се въздържат при гласуването за Кирилов.\xa0\nСлед провала на четвъртия опит да бъде излъчен председател на НС и по време на първата почивка съпредседателят на "Продължаваме промяната" Асен Василев посочи, че от резултатите на таблото при последното гласуване се е видяло, че председател на НС може да бъде избран още в днешния ден, ако от ДБ или от БСП преосмислят позицията си.\nЗа пореден път се показа отчетливо, че "Демократична България" и депутатът от ПП-ДБ\xa0 Явор Божанков представляват "апендикс на Пеевски", коментира след вота в кулоарите на парламента председателят на "Възраждане" Костадин Костадинов.\xa0В тази ситуация на все по-завързващ се парламентарен възел, виждаме как ДБ, а на моменти и "Продължаваме промяната", играят ролята на системен саботьор, добави той. По думите му, "ако отидем отново на избори с "МВР на Пеевски не може да очакваме различен резултат".\nДнес няма избран председател на парламента заради „Демократична България“\xa0 и БСП, каза след вота в кулоарите на парламента Радостин Василев, председател на партия МЕЧ. Според него това, което се случва в "Продължаваме промяната" и ДБ е разцепление.\nСилви Кирилов събра най-много гласове за председател на Народното събрание, ще разговаряме с БСП и „Демократична България“, те ще трябва да избират, коментира\xa0 Станислав Балабанов от „Има такъв народ“. По думите му ако няма разговори за мнозинство и се ходи на нови избори, изборът пред България е "Делян Пеевски с купения и корпоративен вот или друг служебен министър-председател".\nЛидерът на\xa0 "ДПС-Ново начало" Делян Пеевски се обяви за нови предсрочни избори. Битката вътре е за служебен премиер - хайде, да го решават и да отиваме на избори, коментира той пред журналисти в НС.\nПо време на дебата в пленарната зала председателят на "БСП-Обединена левица" Атанас Зафиров предложи претендентите да представят пред депутатите\xa0 своите възгледи за поста. Що за избор правим в момента, когато даже не сме изслушали кандидатите, аргументира се той. Зафиров смята, че няма как да се избере председател на Народното събрание, без гласовете на "Възраждане" и "БСП – Обединена левица".\xa0\n/ТНП/'}, 'matches': [{'title': '"Възраждане" се надява в петък да бъде избран председател на парламента', 'content': 'Лидерът на проруската партия "Възраждане" Костадин Костадинов се надява политическата логика да надделее и в петък да бъде избран председател на парламента, различен от кандидата на ГЕРБ.\n\nНа брифинг след преговорите с "Има такъв народ", БСП и МЕЧ за решаване на политическата криза Костадинов каза, че четирите формации не са намерили единодушие около фигурата, която трябва да бъде излъчена за председател на Народното събрание.\n\nОт "Възраждане" настояват, че техният кандидат Петър Петров е най-подходящ за поста и държат на неговите качества, затова ще го издигнат и в петък.\n\n"Ако на втори тур обаче има кандидат, различен от този на ГЕРБ, ние ще го подкрепим", заяви Костадинов. По думите му не са коментирани други ходове, имена и варианти за председател на парламента.\n\nСпоред лидера на проруската партия борбата не е за следващ служебен премиер, а "по-скоро презастраховка, защото в Конституционния съд има две искания и ако се вземе решение, може ситуацията да се промени кардинално и да се върне възможността президентът сам да назначава служебно правителство".\n\n"Изборът на председател извън кликата на ГЕРБ и ДПС е презастраховка и този въпрос би загубил смисъл, ако се вземe бързo решение, но КС е показал, че е политически орган, който взима политически решения след политически натиск", коментира Костадинов.\n\nЗа проведените преговори Костадинов отчете, че е постигнато съгласие веднага след избирането на председател да бъде отворен Изборният кодекс, "за да се намалят до минимум кражбите на гласове, манипулациите и контролирания вот".\n\n"Министерският съвет действа като "момче за всичко" на Делян Пеевски", заяви Костадинов.\n\nПо думите му четирите политически формации смятат, че трябва да се сформира мнозинство против ГЕРБ и ДПС.\n\n"Такова мнозинство обаче не може да се случи без Демократична България. Отделям "Прoдължаваме промяната", които днес все пак направиха компромис, но не може да стане без цялата коалиция. За съжаление обаче днес ДБ отново избраха Пеевски, което не ни изненадва", каза Костадинов визирайки гласуването за кандидатурата на Силви Кирилов за председател на парламента.\n\nПри четвъртия неуспешен опит да се избере председател на парламента на балотаж отидоха Рая Назарян от ГЕРБ и компромисното предложение на ИТН в лицето на Силви Кирилов. Той обаче събра 109 гласа, след като "Демократична България" и БСП се въздържаха.\n\n"Демократична България" ("Да, България" и ДСБ) предварително бяха обявили, че няма да гласуват за председател заедно с "Възраждане", които подкрепиха Силви Кирилов на балотажа.'}, {'title': 'ЕКШЪН В ПИК TV! Голямата мъка в парламента продължава - пак не избраха председател (НА ЖИВО/СНИМКИ/ОБНОВЕНА)', 'content': 'Точно в 11 часа водещият заседанието и един от кандидатите за председател Силви Кирилов, обяви подновяване на първото заседание на 51-ия парламент.Минути преди началото на заседанието стана ясно, че от ПП ще подкрепят неговата кандидатура за председател, а от ДБ няма и ще гласуват въздържали се.Пристъпи се към нов кръг предолжения за кандидатури. Теменужка Петкова отново представи кандидатурата на Рая Назарян. "Призовавам ви към мъдрост и отговорно отношение“, обърна се тя към колегите си в залата.От ППДБ нямаше кандидатура. От "Възраждане“ препотвърдиха кандидатурата на Петър Петров.Тошко Йорданов от ИТН посочи кандидатурата на Силви Кирилов. "В тази ситуация сме доста време и днес можем да я разрешим“, каза той и допълни, че това може да се случи, като се избере именно Кирилов, който да стане председател до сформирането на работещо парламентарно мнозинство.Борислав Гуцанов от БСП издигна за четвърти път Натали Киселова за парламентарен шеф.Тошко Йорданов призова, ако се стигне до балотаж между Рая Назарян и Силви Кирилов, изборът бил между това дали ще има подкрепа за кабинета на Димитър Главчев. Костадинов нарече ППДБ токсична формация, но с това, което Йорданов бил казал, поставил Киро и компания пред много тежък избор.Кирил Петков излезе на трибуната. "Целият народ ни наблюдава как заседание след заседание ние не можем да изберем дори и председател. "Възраждане“ искат да ходят към Русия, ние към Европа“, каза той и нарече ситуацията срам, ако и днес не се стигне до избор на председател. Затова трябвало да се направи от всеки днес стъпка назад.Цончо Ганев нарече срам управлението на Кирил Петков като министър-председател, а групата на ППДБ - схемаджии. Петков му отговори, че от "Възраждане“ работили с ГЕРБ въпреки снимката на Ганев от Червения площад в Москва.Борислав Гуцанов също отговори на Кирил Петков. "1300 години България е част от Европа. Ние не вървим към Европа, ние сме Европа!“, посече го той и го призова да се държи като български народен представител.Ганев отново излезе на трибуната и заяви, че ППДБ са срамна коалиция. И издаде, че след падането на кабинета на Кирил Петков, още на сутринта след вота на недоверие, лично Петков се бил обадил на Костадин Костадинов и поканил "Възраждане“ да заемат мястото в четворната коалиция на ИТН. Отказ имало и в 48-ото Народно събрание, в 49-ото - също."Едни и същи сте схемаджии и играчи, но вие носите и моралното разложение у вас“, отсече Ганев по адрес на ГЕРБ и ППДБ. Освен това ППДБ владеели бългорезичните американскии медии.“ППДБ никога няма да управлява с вас, защото имаме ценностни различия с вас, защото част от вашите изказвания са обидни към нашите избиратели, защото смятаме, че част от вашите изказвания са фашистки“, излезе на реплика Кирил Петков."Петков не каза, че това, което казахте, г-н Ганев, че не е вярно. Някой път и той говори истината. Ние искаме свобода и нормалнос, те искат розова диктатура, ние искаме нормалност, а те искат да направят отклоненята нормалност“, отговори му Костадин Костадинов.Цончо Ганев отново на трибуната. "Да се надяваме никога повече да не сте министър-председател, нямате капацитет. Поканихте в кабинета на г-н Минчев Петър Петров и отново поискахте нашата подкрепа. Вие сте малко повърхностен“.Атанас Зафиров пък разказа, че сутринта си говорили нещо с неговия приятел Кирил Петков, а следобед станало друго намеквайки, че двамата са водили разговор за нещо, но Петков се е извъртял. Зафиров предложи да се изслушат кандидатите, за да видят способностите на кандидатурите. Той заподозря и, че от ИТН вече са били разпределили министерските постове в служебния кабинет.Политиката е да градим мостове, а не да ги гориме, самият вие залагате бомби в тези мостове, можем да продължим с тези уроци, аз като ваш първи ментор, обърна се Кирил Добрев към Явор Божанков припомняйки, че той беше депутат първо от БСП.Наталия Киселова излезе на трибуната и се обърна с призив, че гражданите трябвало да видят, тази зала хората си давали сметка за какво са изпратени в парламента. Тя също заяви, че ако се гласува за кандидата на ГЕРБ, се гласувало за служебен кабинет "Главчев“.Павела Митова от ИТН заяви, че Киселова не била човекът, който ще прави законодателната програма на парламента.В 12:10 часа се сложи край на разискванията. Пристъпи се към гласуване. Ще се гласува по азбучен ред.Първа е кандидатурата на Наталия Киселова от БСП-Обединена левица. За бяха 50, против 51, а въздържалите си 137.Втора е кандидатурата на Петър Петров от "Възраждане“. За бяха 47, против 69, докато въздържалите се - 122.Трета е кандидатурата на Рая Назарян от ГЕРБ. За бяха 69, против 133, въздържали се 37.Четвърта е кандидатурата на Силви Кирилов от ИТН. За бяха 67, против 33, въздържали се 139."Толкова ли струват думите ви, г-н Божанков. Винаги съм смятал, че ПП са по-големите праволинейни субекто, но се оказа, че вие сте доста по-политически шавливите във всички политически посоки“, коментира след гласуването Тошко Йорданов.Поискано беше прегласуване на кандидатурата на Силви Кирилов. Този път резултатите се получиха така - за 67, против 35, въздържали се 137.При така проведеният избор на първи тур нямаме избран кандидат, прочете Кирилов. И посочи, че ще има балотаж между него и Рая Назарян.Рая Назарян получи - за 69, против 130, въздържали се 38.Силви Кирилов получи - за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за 101, против 54, въздържали се 84. Така отново не беше избран председател въпреки, че Силви Кирилов получи повече гласове от Рая Назарян.В 12:27 часа, Силви Кирилов обяви 30 минути почивка. След това ще има втора процедура по избор.Гледайте НА ЖИВО ПО ПИК TV!'}], 'type': 'BTA, Mediapool, Pik'}
{'news1': {'title': 'Четвърти опит, четирима кандидати и отново не бе избран председател на Народното събрание', 'content': 'Четвърти опит, четирима кандидати и отново без избран председател. Това е резултатът от продължилото и днес първо заседание на парламента.\nЧетири бяха номинациите за поста, след като в понеделник "Продължаваме промяната-Демократична България" обявиха, че оттеглят Андрей Цеков. За председател бяха издигнати Наталия Киселова от "БСП-Обединена левица", Петър Петров от "Възраждане", Рая Назарян от ГЕРБ-СДС\xa0 и Силви Кирилов от "Има такъв народ", който е и най-възрастният народен представител в 51-вото Народно събрание и ръководи все още първото заседание на Народното събрание (НС) .\nПреди гласуването на първи тур, депутатите в залата спориха коя е по-добрата кандидатурата и защо, а някои от самите претенденти за поста изложиха и вижданията си как ще ръководят законодателния орган, ако бъдат избрани.\nНакрая до балотаж достигнаха Назарян и Кирилов, но не събраха необходимите гласове.\nНазарян подкрепиха 69 депутати, 130 бяха против и 38 се въздържаха.\xa0\xa0Силви Кирилов събра 101 гласа \xa0"за", 54 - "против", 84 - "въздържал се".\nСлед вота Кирилов даде 30 минути почивка, а след възобновяването му още 30 минути за председателски съвет по искане на левицата. На него бе решено петият опит за избор на председател да бъде отложен за петък - 22 ноември, от 10:00 часа.\nОще от сутринта в кулоарите на НС започнаха и коментарите за предстоящия избор на председател, които продължиха и след прекъсването на заседанието.\nПръв пред медиите говори лидерът на ГЕРБ Бойко Борисов, който апелира към разум и потвърди, че те ще гласуват за кандидата си Рая Назарян. Според него изходът от политическата криза е всеки да се съобрази с резултатите от изборите, като отбеляза, че ГЕРБ е първа политическа сила.\nОт "Продължаваме промяната" обявиха, че ще подкрепят Силви Кирилов (ИТН), а от "Демократична България" - че ще се въздържат при гласуването за Кирилов.\xa0\nСлед провала на четвъртия опит да бъде излъчен председател на НС и по време на първата почивка съпредседателят на "Продължаваме промяната" Асен Василев посочи, че от резултатите на таблото при последното гласуване се е видяло, че председател на НС може да бъде избран още в днешния ден, ако от ДБ или от БСП преосмислят позицията си.\nЗа пореден път се показа отчетливо, че "Демократична България" и депутатът от ПП-ДБ\xa0 Явор Божанков представляват "апендикс на Пеевски", коментира след вота в кулоарите на парламента председателят на "Възраждане" Костадин Костадинов.\xa0В тази ситуация на все по-завързващ се парламентарен възел, виждаме как ДБ, а на моменти и "Продължаваме промяната", играят ролята на системен саботьор, добави той. По думите му, "ако отидем отново на избори с "МВР на Пеевски не може да очакваме различен резултат".\nДнес няма избран председател на парламента заради „Демократична България“\xa0 и БСП, каза след вота в кулоарите на парламента Радостин Василев, председател на партия МЕЧ. Според него това, което се случва в "Продължаваме промяната" и ДБ е разцепление.\nСилви Кирилов събра най-много гласове за председател на Народното събрание, ще разговаряме с БСП и „Демократична България“, те ще трябва да избират, коментира\xa0 Станислав Балабанов от „Има такъв народ“. По думите му ако няма разговори за мнозинство и се ходи на нови избори, изборът пред България е "Делян Пеевски с купения и корпоративен вот или друг служебен министър-председател".\nЛидерът на\xa0 "ДПС-Ново начало" Делян Пеевски се обяви за нови предсрочни избори. Битката вътре е за служебен премиер - хайде, да го решават и да отиваме на избори, коментира той пред журналисти в НС.\nПо време на дебата в пленарната зала председателят на "БСП-Обединена левица" Атанас Зафиров предложи претендентите да представят пред депутатите\xa0 своите възгледи за поста. Що за избор правим в момента, когато даже не сме изслушали кандидатите, аргументира се той. Зафиров смята, че няма как да се избере председател на Народното събрание, без гласовете на "Възраждане" и "БСП – Обединена левица".\xa0\n/ТНП/'}, 'matches': [{'title': 'Депутатите пак не избраха шеф на НС, 19 гласа не стигнаха на Силви Кирилов (видео)', 'content': 'Провали се и четвъртият опит да бъде избран председател на 51-ото Народно събрание. Така десет дни след като положиха клетва, депутатите остават да циклят в първото си заседание, което ще възобновят в петък с пети опит да си изберат председател.\n\nПри досегашните три неуспешни опита кандидатите за поста бяха петима: Рая Назарян (ГЕРБ), Андрей Цеков (ПП-ДБ), Петър Петров ("Възраждане") и Наталия Киселова (БСП). В края на миналата седмица ИТН смени Николета Кузманова със Силви Кирилов, който като най-възрастния народен представител и в момента председателства парламента.\n\n\n"Продължаваме промяната-Демократична България" решиха да дадат шанс на този компромисен вариант и оттеглиха номинацията си за шеф на НС. Изразиха готовност за подкрепят Силви Кирилов от ИТН за временен председател, за да може парламентът все пак да заработи.\n\n\nВъпреки сложните отношения и скандали между ПП-ДБ и ИТН в предходните парламенти, в момента те са в един лагер, след като ИТН подкрепи декларацията на ПП-ДБ за санитарен кордон около Делян Пеевски и формацията му ДПС-Ново начало.\n\nГЕРБ, "Възраждане" и БСП обаче не се отказаха от досегашните си номинации за председател на НС.\n\n\nТака се стигна до четвъртото гласуване сряда, когато до балотаж стигнаха Рая Назарян от ГЕРБ-СДС и Силви Кирилов от ИТН. След поредица от гласувания и прегласувания подкрепата за Кирилов нарасна до 101 депутати от 5 различни политически фракции -\xa0ПП-ДБ, Възраждане, АПС, ИТН и МЕЧ.\n\n\nИзборът на Кирилов обаче се провали, заради разнобоя в групата на ПП-ДБ - 17 бяха "за", един "против", а 19 "въздържал се". Причината е, че "Демократична България" ("Да, България" и ДСБ) предварително бяха обявили, че няма да гласуват за председател заедно с "Възраждане", които пък подкрепиха Силви Кирилов на балотажа (позицията на ДБ вижте тук).\n\n\nТой събра 101 гласа "за", а му бяха нужни поне 120, защото според процедурните правила е избран този, за когото гласуват повече от половината присъстващи, а в гласуването участваха 239 народни представители. Така Кирилов щеше да е избран, ако 19-те от ПП-ДБ или 19-те от БСП не бяха гласували "въздържал се".\n\nДо петък ИТН имат време да се опитат да убедят ДБ или БСП да подкрепи Кирилов при насроченото за тогава поредно гласуване.\n\nЕто хронология на днешния парламентарен ден:\n\n13:47 ч. - Няма да има нов опит днес\n\n"След проведените консултации с парламентарно представените партии и коалиции се взе решение за възобновяване на първото заседание в петък - не утре, а вдругиден", каза след почивката Силви Кирилов.\n\nТака се разбра, че е отпаднал обявеният по-рано днес план за поне два опита в ранките на деня.\n\n13:16 ч. - След почивката БСП поиска председателски съвет\n\nСилви Кирилов възобнови заседанието, но веднага след това Борислав Гуцанов от БСП поиска ново прекъсване, за да се проведе председателски съвет между представителите на отделните формации в 51-вото Народно събрание.\xa0\n\nТака беше обявена нова 30-минутна почивка.\n\n12:43 ч. - Асен Василев: Председател може да има, ако ДБ или БСП гласуват "за"\n\n"Това, което видяхме на таблото при последното гласуване показа, че председател на Народното събрание може да бъде избран още днес, ако колегите от ДБ или колегите от БСП преосмислят тяхната позиция", каза в кулоарите съпредседателят на ПП Асен Василев по време на почивката.\n\n"Надявам се разумът да надделее. Силви Кирилов вече има 101 гласа подкрепа. Ако няма разговори за мнозинство или хипотеза в българския парламент и се ходи на нови избори, изборът пред България е Делян Пеевски с купения и корпоративен вот или друг служебен", каза малко преди това Станислав Балабанов от ИТН в куоарите.\xa0\n\nПо думите му БСП и ДБ ще трябва да избират. "Разни анализатори и политолози говорят по медиите, че едва ли не БСП е собственост на Пеевски. Не ми се ще да вярвам, че е така", добави той.\xa0\n\n12:29 ч. - Нов опит след почивката\n\nПредседателстващият заседанието Силви Кирилов обяви 30-минутна почивка, но след нея ще бъде направен нов опит да бъде избран шеф на НС. При предишните три провалени опита след неуспешното гласуване беше обявявана почивка, за да се разберат политическите сили на коя дата депутатите да се съберат пак.\n\n12:28 ч. - Провал и при балотажа\n\nНе бе избран председател на Народното събрание. Рая Назарян за пореден път беше подкрепена само от групата на ГЕРБ и имаше само 69 гласа "за".\n\nСилви Кирилов събра 101 гласа при прегласуването на номинацията му и не му достигнаха 19 гласа, за да бъде избран, а по 19 депутати от ПП-ДБ и от БСП се въздържаха. "За" гласуваха 17 от ПП-ДБ и целите групи на "Възраждане", АПС, ИТН и МЕЧ. "Против" бяха 23 от ГЕРБ, един от ПП-ДБ, и групата на Делян Пеевски. Въздържаха се 46 от ГЕРБ, 19 от ПП-ДБ и 19 от БСП.\xa0\n\n12:16 ч. - Отново няма избран на първи тур\n\nНито един от предложените за председател на парламента не събра нужната подкрепа и се преминава към балотаж, който ще е между Рая Назарян и Силви Кирилов.\xa0\n\nНапрежение обаче предизвика това, че при първото гласуване за Кирилов гласува само половината група на ПП-ДБ, а другата половина се въздържа. Причината за това е заявката на ДБ, че няма да гласува заедно с "Възраждане", но от формацията на Костадин Костадинов не подкрепиха Кирилов при първото гласуване.\xa0\n\n12:09 ч. - Депутатите преминават към гласуване\n\nДебатите приключиха и депутатите преминават към гласуване на четиримата кандидати за шеф на НС - Рая Назарян, Петър Петров, Наталия Киселова и Силви Кирилов.\n\n11:40 ч. - БСП иронизира идеята най-възрастният да стане шеф на НС\n\n"Критерият "най-възрастен" не може да е работещ. По тази логика може да изберем "най-красивия", "най-пълния", "най-слабия". Това не може да бъде обективен критерий. И що за избор правим, щом даже не сме изслушали кандидатите? Даже нямаме пряко впечатление кой може да се справи с тази работа. Целия дебат показва, че ние не избираме председател на Народното събрание, а избираме бъдещия премиер. Наясно ли сме какви качества трябва да притежава, за да управлява цялата държава?", каза и.ф. председател на БСП Атанас Зафиров.\n\nВ отговор Тошко Йорданов призова Зафиров да пита Киселова защо най-възрастният открива първото заседание и добави: "Това е решение на бащите на българската съвременна конституция. И е той, защото има най-голям житейски опит".\n\nЙорданов обвини БСП, че се опитва да размие темата с избора за шеф на НС. "Репликите между "Възраждане" и ПП-ДБ, колкото и да са остри, бяха по същество", каза той.\n\n11:20 ч. - За пръв път има дебати преди гласуването\xa0\n\nЗа първи път има дебати, преди да се пристъпи към гласуване. Партиите си разменят взаимни обвинения.\xa0\n\nПърви думата в залата взе Костадин Костадинов от "Възраждане", който реши да нападне ПП-ДБ. "При една евентуална ваша кандидатура на балотаж и една евентуален подкрепа от нас, ПП-ДБ трябва да гласува с "Възраждане", а те твърдят, че няма да гласуват с нас. Което е разбираемо, защото за нас ПП-ДБ е една токсична формация. Но вие (от ИТН - бел.ред.) ги поставяте пред тежък избор - "Възраждане" или Пеевски. Досега винаги са избирали Пеевски", каза той.\n\n"Целият български народ ни наблюдава как заседание след заседание не можем да изберем дори председател на Народното събрание. Всички добре знаем, че ние нямаме нищо общо с "Възраждане", имаме абсолютно различно виждане за света - те искат да ходят към Русия, ние към Европа. От друга страна ние знаем, че е абсолютен срам е след поредното заседание да няма председател. От "Продължаваме промяната", че единственият вариант това Народно събрание да започне да работи, е да направим всички стъпка назад, да изберем най-възрастния между нас", каза Кирил Петков.\n\nБорислав Гуцанов от БСП пък обяви, че България винаги е била част от Европа.\xa0\n\n"Ще се опитам да намаля градуса на емоцията. Ние от ПП-ДБ се обърнахме към всички вас, да търсим заедно решение, защото парламентът е разпокъсна. Обърнахме се към вас се обединим по един критерии за председател на НС, който е прилаган в историята на парламента.. За да може да започне въртележката на мандатите. Ние направихме това не само с думи, правим го с конкретни действия, не номинирахме Андрей Цеков, който би бил чуден председател на парламента", каза Надежда Йорданова.\n\nОт "Възраждане" обаче продължиха с нападките към ПП-ДБ. Ганев каза от трибуната, че след като паднало правителството "Петков", лично Кирил Петков се обадил на Костадин Костадинов да го моли да влезе в управлението на мястото на ИТН. По думите му ПП-ДБ и след това търсили подкрепа от "Възраждане".\n\nВ отговор Кирил Петков каза, че ПП-ДБ никога няма да управляват с "Възраждане", защото имат ценностни различия.\n\n11:07 ч. - ИТН предложи Силви Кирилов, а БСП не се отказа от Киселова\n\nОт ИТН очаквано предложиха Силви Кирилов временно да остане председател, като подчертаха, че това е опит за консенсусно решение, за да започне 51-вото Народно събрание да работи по същество. "Ако се стигне до балотаж и там са Силви Кирилов и Рая Назарян. Всички, които не гласуват за Силви Кирилов, гласуват за нови избори с премиер Главчев", каза Тошко Йорданов от партията на Слави Трифонов.\n\nОт БСП не се отказаха от номинацията на Наталия Киселова и отново я предложиха за шеф на парламента. "Надяваме се да избираме кандидат за председател на Народното събрание, а не бъдещ служебен премиер. И понеже ние избираме председател на НС, не считаме, че има по-подходящ човек от доц. Наталия Киселова", посочи Борислав Гуцанов.\n\n11:06 ч. - ГЕРБ издигна Назарян, а "Възраждане" - Петър Петров\n\nГЕРБ и "Възраждане", които отказаха да се съгласят с консенсусния вариант за временен председател на Народното събрание, отново издигнаха досегашните си кандидатури - съответно Рая Назарян и Петър Петров.\xa0\n\n11:03 ч. - Започва четвъртият опит за избор на шеф на НС\n\nПреди да се пристъпи\xa0 към номинациите на кандидати за председател, Кирилов припомни процедурните правила.\xa0Според тях, за да бъде избран даден кандидат за председател, за него трябва да са гласували повече от половината от присъстващите депутати, а в последното гласуване участваха общо 239 души.\n\n11:00 ч. - Заседанието е възобновено\xa0\n\nПредседателстващия заседанието доайен Силви Кирилов възобнови първото заседание на 51-вото Народно събрание, което продължава вече 9 дни заради невъзможността да се избере председател на парламента.\n\nВ сряда парламентарната група на проруската "Възраждане" ще проведе разговори с част от партиите, но без да включва ГЕРБ, ДПС-Ново начало и АПС. Очаква се ПП-ДБ да откаже да участва в тези разговори.\n\nКаква е процедурата за избор на шеф на НС?\xa0\n\nПърво се дава възможност на отделните политически сили да направят номинации за председател на парламента, след това отделните предложения се подлагат на гласуване по азбучен ред на първите имена на кандидатите. Ще бъде избран този, за когото "за" са гласували повече от половината от присъстващите депутати. Ако при това гласуване няма такъв кандидат, тогава се прави балотаж между номинираните с най-голяма подкрепа. Ако и при балотажа не бъде избран шеф на парламента - гласуването е неуспешно и процедурата трябва да започне отново.'}, {'title': 'ЕКШЪН В ПИК TV! Голямата мъка в парламента продължава - пак не избраха председател (НА ЖИВО/СНИМКИ/ОБНОВЕНА)', 'content': 'Точно в 11 часа водещият заседанието и един от кандидатите за председател Силви Кирилов, обяви подновяване на първото заседание на 51-ия парламент.Минути преди началото на заседанието стана ясно, че от ПП ще подкрепят неговата кандидатура за председател, а от ДБ няма и ще гласуват въздържали се.Пристъпи се към нов кръг предолжения за кандидатури. Теменужка Петкова отново представи кандидатурата на Рая Назарян. "Призовавам ви към мъдрост и отговорно отношение“, обърна се тя към колегите си в залата.От ППДБ нямаше кандидатура. От "Възраждане“ препотвърдиха кандидатурата на Петър Петров.Тошко Йорданов от ИТН посочи кандидатурата на Силви Кирилов. "В тази ситуация сме доста време и днес можем да я разрешим“, каза той и допълни, че това може да се случи, като се избере именно Кирилов, който да стане председател до сформирането на работещо парламентарно мнозинство.Борислав Гуцанов от БСП издигна за четвърти път Натали Киселова за парламентарен шеф.Тошко Йорданов призова, ако се стигне до балотаж между Рая Назарян и Силви Кирилов, изборът бил между това дали ще има подкрепа за кабинета на Димитър Главчев. Костадинов нарече ППДБ токсична формация, но с това, което Йорданов бил казал, поставил Киро и компания пред много тежък избор.Кирил Петков излезе на трибуната. "Целият народ ни наблюдава как заседание след заседание ние не можем да изберем дори и председател. "Възраждане“ искат да ходят към Русия, ние към Европа“, каза той и нарече ситуацията срам, ако и днес не се стигне до избор на председател. Затова трябвало да се направи от всеки днес стъпка назад.Цончо Ганев нарече срам управлението на Кирил Петков като министър-председател, а групата на ППДБ - схемаджии. Петков му отговори, че от "Възраждане“ работили с ГЕРБ въпреки снимката на Ганев от Червения площад в Москва.Борислав Гуцанов също отговори на Кирил Петков. "1300 години България е част от Европа. Ние не вървим към Европа, ние сме Европа!“, посече го той и го призова да се държи като български народен представител.Ганев отново излезе на трибуната и заяви, че ППДБ са срамна коалиция. И издаде, че след падането на кабинета на Кирил Петков, още на сутринта след вота на недоверие, лично Петков се бил обадил на Костадин Костадинов и поканил "Възраждане“ да заемат мястото в четворната коалиция на ИТН. Отказ имало и в 48-ото Народно събрание, в 49-ото - също."Едни и същи сте схемаджии и играчи, но вие носите и моралното разложение у вас“, отсече Ганев по адрес на ГЕРБ и ППДБ. Освен това ППДБ владеели бългорезичните американскии медии.“ППДБ никога няма да управлява с вас, защото имаме ценностни различия с вас, защото част от вашите изказвания са обидни към нашите избиратели, защото смятаме, че част от вашите изказвания са фашистки“, излезе на реплика Кирил Петков."Петков не каза, че това, което казахте, г-н Ганев, че не е вярно. Някой път и той говори истината. Ние искаме свобода и нормалнос, те искат розова диктатура, ние искаме нормалност, а те искат да направят отклоненята нормалност“, отговори му Костадин Костадинов.Цончо Ганев отново на трибуната. "Да се надяваме никога повече да не сте министър-председател, нямате капацитет. Поканихте в кабинета на г-н Минчев Петър Петров и отново поискахте нашата подкрепа. Вие сте малко повърхностен“.Атанас Зафиров пък разказа, че сутринта си говорили нещо с неговия приятел Кирил Петков, а следобед станало друго намеквайки, че двамата са водили разговор за нещо, но Петков се е извъртял. Зафиров предложи да се изслушат кандидатите, за да видят способностите на кандидатурите. Той заподозря и, че от ИТН вече са били разпределили министерските постове в служебния кабинет.Политиката е да градим мостове, а не да ги гориме, самият вие залагате бомби в тези мостове, можем да продължим с тези уроци, аз като ваш първи ментор, обърна се Кирил Добрев към Явор Божанков припомняйки, че той беше депутат първо от БСП.Наталия Киселова излезе на трибуната и се обърна с призив, че гражданите трябвало да видят, тази зала хората си давали сметка за какво са изпратени в парламента. Тя също заяви, че ако се гласува за кандидата на ГЕРБ, се гласувало за служебен кабинет "Главчев“.Павела Митова от ИТН заяви, че Киселова не била човекът, който ще прави законодателната програма на парламента.В 12:10 часа се сложи край на разискванията. Пристъпи се към гласуване. Ще се гласува по азбучен ред.Първа е кандидатурата на Наталия Киселова от БСП-Обединена левица. За бяха 50, против 51, а въздържалите си 137.Втора е кандидатурата на Петър Петров от "Възраждане“. За бяха 47, против 69, докато въздържалите се - 122.Трета е кандидатурата на Рая Назарян от ГЕРБ. За бяха 69, против 133, въздържали се 37.Четвърта е кандидатурата на Силви Кирилов от ИТН. За бяха 67, против 33, въздържали се 139."Толкова ли струват думите ви, г-н Божанков. Винаги съм смятал, че ПП са по-големите праволинейни субекто, но се оказа, че вие сте доста по-политически шавливите във всички политически посоки“, коментира след гласуването Тошко Йорданов.Поискано беше прегласуване на кандидатурата на Силви Кирилов. Този път резултатите се получиха така - за 67, против 35, въздържали се 137.При така проведеният избор на първи тур нямаме избран кандидат, прочете Кирилов. И посочи, че ще има балотаж между него и Рая Назарян.Рая Назарян получи - за 69, против 130, въздържали се 38.Силви Кирилов получи - за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за 101, против 54, въздържали се 84. Така отново не беше избран председател въпреки, че Силви Кирилов получи повече гласове от Рая Назарян.В 12:27 часа, Силви Кирилов обяви 30 минути почивка. След това ще има втора процедура по избор.Гледайте НА ЖИВО ПО ПИК TV!'}], 'type': 'BTA, Mediapool, Pik'}
{'news1': {'title': 'Датските военноморски сили следят китайски кораб след прекъсването на кабели в Балтийско море', 'content': 'След като два кабела бяха прекъснати в Балтийско море, а Швеция и Финландия обявиха, че започват разследване за саботаж, днес датските отбранителни сили заявиха, че следят китайския кораб "И Пън 3", предаде Франс прес.\n"Намираме се в района близо до китайския кораб", заяви датското министерство на отбраната за АФП.\xa0\nКорабът за насипни товари, който е собственост на китайската компания "Нинбо Ипън Шипинг" (Ningbo Yipeng Shipping Co), е прекарал вчерашната нощ в протока Категат, който се намира между Дания и западното крайбрежие на Швеция, съобщи специализираният сайт "Маринтрафик" (Marinetraffic).\nКорабът е бил близо до района, където кабелът, свързващ Финландия с Германия, е бил повреден преди два дни, въпреки че няма доказателства, уличаващи го директно, според сайта "Маринтрафик".\nПреди четири дни друг телекомуникационен кабел, свързващ Швеция с Литва, също беше повреден.\nГерманският министър на отбраната Борис Писториус вече заяви, че със сигурност причината за щетите е саботаж. "Никой не вярва, че тези кабели са били прекъснати случайно", каза той.\nПрез октомври 2023 г. подводен газопровод между Финландия и Естония също беше повреден. Разследването тогава установи, че повредата е била нанесена от котвата на китайски товарен кораб, припомня АФП.\nТези инциденти напомнят и на саботажа на газопроводите "Северен поток" от септември 2022 г., който досега остава неразкрит. Преди няколко месеца американското издание "Уолстрийт джърнъл" свърза саботажа с бивш ръководител на генералния щаб на украинската армия - обвинение, което Киев определи като "абсолютна глупост".\nСпоред друг специализиран сайт - "Весъл файндър" (VesselFinder) - на 15 ноември китайският кораб "И Пен 3" е напуснал руското пристанище Уст-Луга, което се намира западно от Санкт Петербург.\nМеждувременно финландската полиция обяви, че е започнала разследване на прекъсването на подводния оптичен кабел между Финландия и Германия по подозрение за нанесени материални щети и утежнени нарушения в телекомуникациите.\xa0\nШведският министър на гражданската отбрана Карл-Оскар Болин заяви вчера пред Ройтерс, че въоръжените сили и бреговата охрана на страната са засекли движението на кораби, което съответства на прекъсването на два телекомуникационни кабела в Балтийско море.\n/ГГ/'}, 'matches': [{'title': 'Капитанът на китайски кораб, заподозрян за скъсаните кабели в Балтийско море, се оказа руски гражданин', 'content': 'Капитанът на китайския товарен кораб "И Пън 3" (Yi Peng 3), заподозрян за прекъсването на подводни кабели в Балтийско море, се оказа руски гражданин. Това съобщава германският Bild, позовавайки се на източници от правоохранителните органи.\n\nКитайският кораб привлече вниманието на датските военни заради странности по маршрута си, пише Bild. Фактът, че капитанът на "И Пън 3" е руснак, стана известен едва след като товарният кораб спря, отбелязва изданието. Други подробности все още не се съобщават.\n\nГерманската федерална полиция, която си сътрудничи с Финландия и Швеция, се включи в разследването на инцидента. Кораб на германската брегова охрана е изпратен на мястото, за да подпомогне разследването на обстоятелствата около инцидента. По предварителни данни повредата на кабелите може да е причинена или от спусната котва или от използването на дънен трал, пише Bild.\n\nФинландският вестник Helsingin Sanomat по-рано съобщи, че "И Пън 3" е бил в датски води, придружен от патрулен кораб и маршрутът му е минавал близо до кабела C-Lion1, когато се появиха съобщения за прекъсването му.\n\nДнес датските отбранителни сили заявиха, че следят "И Пън 3", предаде Франс прес. "Намираме се в района близо до китайския кораб", заяви датското министерство на отбраната за АФП.\n\nКорабът за насипни товари, който е собственост на китайската компания "Нинбо Ипън Шипинг" (Ningbo Yipeng Shipping Co), е прекарал вчерашната нощ в протока Категат, който се намира между Дания и западното крайбрежие на Швеция, съобщи специализираният сайт "Маринтрафик" (Marinetraffic). Корабът е бил близо до района, където кабелът, свързващ Финландия с Германия, е бил повреден преди два дни, въпреки че няма доказателства, уличаващи го директно, пише сайтът.\n\nСпоред друг специализиран сайт - "Весъл файндър" (VesselFinder) - на 15 ноември китайският кораб "И Пен 3" е напуснал руското пристанище Уст-Луга, което се намира западно от Санкт Петербург.\n\nЗа прекъсването на кабела C-Lion1 стана известно на 18 ноември. Според финландския оператор Cinia Oy причината е "външно влияние", като не може да се изключи възможността за умишлени щети.\n\nКабелът C-Lion1, който влезе в експлоатация през 2016 г., е дълъг 1173 километра и свързва Сантахамина, Финландия, с Росток, Германия. Той осигурява пропускателна способност до 144 терабайта в секунда и е ключов комуникационен канал между Финландия и Централна Европа. Кабелните услуги са временно преустановени и се очаква ремонтните дейности да приключат до 15 дни.\n\nC-Lion1 минава в непосредствена близост до руския газопровод "Северен поток", повреден в резултат на саботаж през 2022 г. Разстоянието между обектите е няколкостотин метра.\n\nПо-късно се оказа, че на 17 ноември е повреден друг подводен кабел, свързващ Литва и Швеция. Според техническия директор на литовския оператор Telia Андрюс Шемешкявичус това е довело до намаляване на скоростта на интернет в Литва с една трета. Двата кабела - C-Lion1 и литовско-шведският - се пресичат на площ от само 10 квадратни метра, отбеляза Шемешкявичус: "Тъй като и двата бяха скъсани, очевидно е, че не е имало случайно пускане на котва от един кораб и че става дума за нещо по-сериозно."\n\nИнцидентите се случиха два месеца след като САЩ предупредиха за засилена руска военна активност в близост до подводни комуникации. Американски служители заявиха, че Русия формира специализирана единица за атака на критичната инфраструктура на страните от НАТО.'}, {'title': 'Датските военноморски сили следят китайски кораб в Балтийско море', 'content': '"Намираме се в района близо до китайския кораб", заяви датското министерство на отбраната за АФП.Корабът за насипни товари, който е собственост на китайската компания "Нинбо Ипен Шипинг" (Ningbo Yipeng Shipping Co), е прекарал вчерашната нощ в протока Категат, който се намира между Дания и западното крайбрежие на Швеция, съобщи специализираният сайт "Маринтрафик" (Marinetraffic).Корабът е бил близо до района, където кабелът, свързващ Финландия с Германия, е бил повреден преди два дни, въпреки че няма доказателства, уличаващи го директно, според сайта "Маринтрафик", съобщава БТА.Преди четири дни друг телекомуникационен кабел, свързващ Швеция с Литва, също беше повреден.\nГерманският министър на отбраната Борис Писториус вече заяви, че със сигурност причината за щетите е саботаж. "Никой не вярва, че тези кабели са били прекъснати случайно", каза той.През октомври 2023 г. подводен газопровод между Финландия и Естония също беше повреден. Разследването тогава установи, че повредата е била нанесена от котвата на китайски товарен кораб, припомня АФП.Тези инциденти напомнят и на саботажа на\xa0газопроводите "Северен поток" от септември 2022 г., който досега остава неразкрит. Преди няколко месеца американското издание "Уолстрийт джърнъл" свърза саботажа с бивш ръководител на генералния щаб на украинската армия - обвинение, което Киев определи като "абсолютна глупост".Според друг специализиран сайт - "Весъл файндър" (VesselFinder) - на 15 ноември китайският кораб "И Пен 3" е напуснал руското пристанище Уст-Луга, което се намира западно от Санкт Петербург.Междувременно финландската полиция обяви, че е започнала\xa0разследване\xa0на прекъсването на подводния оптичен кабел между Финландия и Германия по подозрение за нанесени материални щети и утежнени нарушения в телекомуникациите.\xa0\nШведският министър на гражданската отбрана Карл-Оскар Болин заяви вчера пред Ройтерс, че въоръжените сили и бреговата охрана на страната са засекли движението на кораби, което съответства на прекъсването на два телекомуникационни кабела в Балтийско море.'}], 'type': 'BTA, Mediapool, Pik'}
{'news1': {'title': 'Папата ще обяви на 27 април покойния италиански юноша Карло Акутис за първия светец от цифровото милениъл поколение', 'content': 'Папа Франциск заяви, че ще канонизира за светец Карло Акутис идния април. По този начин той откликна на очакванията покойният юноша да бъде обявен за първия светец на Католическата църква, който да е представител на така нареченото дигитално милениъл поколение, предаде Асошиейтед прес.\nФранциск обяви това в края на ежеседмичната си обща аудиенция днес и каза, че ще провъзгласи най-младият съвременен светец на църквата по време на Юбилея на младежите във Ватикана на 25-27 април. Официални представители след това потвърдиха, че литургията за канонизация ще се състои на 27 април във Ватикана.\nАкутис, който е роден в италианско семейство в Лондон, беше уебдизайнер, починал от левкемия в Италия през 2006 г. на 15-годишна възраст. Франциск го провъзгласи за блажен през 2020 г. в Асизи, където гробът му привлича постоянно поклонници.\nСмятан за „светец покровител на интернет“ Акутис използва вродения си талант в областта на технологиите, за да създаде сайт, на който описва чудеса и поддържа сайтовете на местни католически организации, посочва АП.\nПапа Франциск обяви през май, че е одобрил второ чудо, което се приписва на намеса на Акутис, което проправи пътя към неговата канонизация за светец.\n/ГГ/'}, 'matches': [{'title': 'Най-младият светец – покровител на интернет, ще бъде канонизиран от папата', 'content': 'Папа Франциск заяви, че ще канонизира 15-годишен уебдизайнер, починал през 2006 г., с което така нареченото дигитално милениъл поколение ще се сдобие с първия си светец, предаде Асошиейтед прес. Карло Акутис ще бъде обявен за светец идния април, обяви Франциск в края на ежеседмичната си обща аудиенция в сряда.\n\nПровъзгласяването на най-младият съвременен светец на църквата ще стане по време на Юбилея на младежите във Ватикана на 25-27 април. Официални представители след това потвърдиха, че литургията за канонизация ще се състои на 27 април във Ватикана.\n\nАкутис, който е роден в италианско семейство в Лондон, беше уебдизайнер, починал от левкемия в Италия през 2006 г. на 15-годишна възраст. Франциск го провъзгласи за блажен през 2020 г. в Асизи, където гробът му привлича постоянно поклонници.\n\nСмятан за "светец покровител на интернет" Акутис е използвал вродения си талант в областта на технологиите, за да създаде сайт, на който описва чудеса и поддържа сайтовете на местни католически организации, посочва АП.\n\nОще от седемгодишен той е бил отдаден на Исус и много от неговите съученици са се обърнали към вярата, заради неговото влияние.\n\nПапа Франциск обяви през май, че е одобрил второ чудо, което се приписва на намеса на Акутис, което проправи пътя към неговата канонизация за светец.\n\nОчаква се също така обявяването му за светец да привлече още млади хора към Римокатолическата църква.'}, {'title': 'Папата обяви кога ще канонизира инфлуенсър за първия светец от милениъл поколението', 'content': 'Папа Франциск заяви, че ще канонизира за светец Карло Акутис през април следващата година. По този начин той откликна на очакванията покойният юноша да бъде обявен за първия светец на Католическата църква, който да е представител на така нареченото дигитално милениъл поколение, предаде "Асошиейтед прес". Франциск обяви това в края на ежеседмичната си обща аудиенция в сряда и каза, че ще провъзгласи най-младият съвременен светец на църквата по време на Юбилея на младежите във Ватикана на 25-27 април. Официални представители след това потвърдиха, че литургията за канонизация ще се състои на 27 април във Ватикана.„Божият инфлуенсър“: Тийнейджър, починал на 15 години, ще бъде признат за светецАкутис, който е роден в италианско семейство в Лондон, беше уебдизайнер, починал от левкемия в Италия през 2006 г. на 15-годишна възраст. Франциск го провъзгласи за блажен през 2020 г. в Асизи, където гробът му привлича постоянно поклонници. Смятан за „светец покровител на интернет“ Акутис използва вродения си талант в областта на технологиите, за да създаде сайт, в който описва чудеса и поддържа уебстраниците на местни католически организации, посочва АП.Папа Франциск обяви през май, че е одобрил второ чудо, което се приписва на намеса на Акутис, което проправи пътя към неговата канонизация за светец.'}], 'type': 'BTA, Mediapool, Pik'}
{'news1': {'title': 'Министерски съвет', 'content': 'Решения:\nПравителството одобри допълнителни разходи по бюджета на Министерството на външните работи за 2024г., свързани с участието на България в Европейския механизъм за подкрепа намира\nСъс свое Постановление Министерският съвет на Република България одобри допълнителни разходи по бюджета на Министерството на външните работи за 2024 г. в размер на 9 001 606 лева, които ведомството е изплатило от своя бюджет във връзка с мерките за помощ по линия на ангажиментите на страната ни и участието ни в Европейския механизъм за подкрепа на мира и представителството на страната в Комитета на механизма.\nЕвропейският механизъм за подкрепа на мира е учреден с Решение (ОВППС) 2021/509 на Съвета от 22 март 2021 г. като извънбюджетен фонд на ЕС, чрез който да бъдат финансирани всички инициативи в рамките на Общата външна политика и политика на сигурност (ОВППС) на Съюза, които имат военни или отбранителни последици. Финансовият инструмент е част от цялостния подход на ЕС за финансиране на външни дейности и инициативи, чиято цел е да се формира интегрирана, всеобхватна и последователна политика за сигурност на ЕС. Чрез Европейския механизъм за подкрепа на мира се финансират военните мисии и операции на ЕС по линия на Общата политика за сигурност и отбрана, както и мерки за помощ, каквито са например доставка на военно оборудване за увеличаване на отбранителните способности на партньорите, необходима инфраструктура или техническо съдействие по искане на трети държави или регионални или международни организации и други мащабни дейности в рамките на ОВППС на ЕС за партньорите на ЕС и неговите държави членки навсякъде по света. Средствата се събират на годишна основа чрез вноски от държавите членки на ЕС.\nСъс свое Решение № 704 от 7 октомври 2021 г Правителството определи Министерството на отбраната и Министерството на външните работи за отговорни институции в Република България за осигуряване изплащането на ежегодната национална вноска в бюджета на новия финансов инструмент на ЕС - Европейския механизъм за подкрепа на мира. Двете министерства са определени за отговорни институции и за представителството на страната ни в Комитета на механизма, като МВнР осигурява участието на България по отношение на мерките за помощ, състоящи се от действия на ЕС съгласно член 28 от Договора за ЕС.\n\xa0\nПравителството се разпореди с имоти\nСъс свое решение правителството възложи на Националната агенция за приходите да осъществи съответните правни и фактически действия по реда на Данъчно-осигурителния процесуален кодекс и да продаде имущество, отнето в полза на държавата. Решението се приема по предложение на Междуведомствения съвет за управление на отнетото имущество. То обхваща 13 случая с влезли в сила съдебни актове и издадени изпълнителни листове за имущество, представляващо недвижими имоти - земя и сгради, леки и товарни автомобили, дружествени дялове и акции, златни бижута.\nПравителството взе решение да прехвърли безвъзмездно правото на собственост върху имоти - частна държавна собственост на Община Благоевград. Те са с обща площ от 16 046 кв. м. Общината ще ги използва за реализирането на общински обект от първостепенно значение: „Съоръжение за укрепване на свлачищно-срутищен участък над път BLG 2061 /1-1/ Благоевград - Бистрица - летовище „Бодрост“ - местност „Картала“, при съобразяване на законодателството и правилата в областта на държавните помощи. При нереализиране на предвидения обект в срок до 5 години от придобиването на имотите, общината е длъжна да прехвърли собствеността върху тях на държавата. Съгласно правителственото решение областният управител на област Благоевград трябва да упражнява контрол и да осъществява периодични проверки за изпълнението на решението.\nПравителството учреди възмездно безсрочно сервитутно право на прокарване на отклонение от общи мрежи и съоръжения на техническата инфраструктура върху части от имоти - публична държавна собственост, в полза на „ШАЛАМАНОВ -79“ ЕООД - Петрич. Предвижда се в сервитутната зона да се изгради външно ел.-захранване до имота, собственост на дружеството.\nСлед заплащане на цената на сервитутното право в размер на 149 лева без ДДС от титуляря, областният управител на Благоевград трябва да издаде заповед за неговото учредяване и да отрази промяната в актовете за публична държавна собственост за имотите, които е необходимо да състави.\nКабинетът даде разрешение за промяна на статута на част от имот, представляващ сграда, като я обяви за частна държавна собственост и даде съгласието си тя да бъде премахната от активите на НК „Железопътна инфраструктура“. Имотът се намира на територията на гр. Плиска. Това ще позволи реализацията на проект: „Възстановяване на проектните параметри в гара Плиска от км 129+040 до км 130+190, с дължина 1 150 метра по IX-та жп линия“.\nПравителството даде съгласие за отдаване под наем на обекти, собственост на „БДЖ- Пътнически превози” ЕООД. Те представляват открити площи и се намират на територията на гр. Горна Оряховица. Отдаването под наем ще се извърши чрез пряко договаряне с „БДЖ-Товарни превози“ ЕООД.\nМинистерският съвет даде съгласие за отдаване под наем на обект, собственост на „БДЖ-Товарни превози” ЕООД. Обектът представлява открита площ и се намира на територията на гр. Бургас. Отдаването под наем ще се извърши чрез пряко договаряне с „БДЖ-Пътнически превози“ ЕООД.\nПравителството прие решение за учредяване на безвъзмездно право на ползване на поземлени имоти в горски територии в землището на село Трънак, община Руен. Имотите попадат в района на дейност на Териториално поделение „Държавно горско стопанство Айтос” към Държавно предприятие „Югоизточно държавно предприятие” - гр. Сливен. За срок от 3 години там ще се извършват теренни археологически проучвания и консервация на археологически ценности, които са необходими за реализацията на „Лупинг от Рупча до Ветрино”, обявен за национален обект. Решението е в съответствие със Закона за горите, с който се допуска извършване на теренни проучвания и консервация в поземлени имоти в горски територии - частна държавна собственост.\nМинистерският съвет прие решение за учредяване на възмездно безсрочно ограничено вещно право - сервитут, върху част от поземлен имот - публична държавна собственост. Сервитутът се учредява за изграждане на кабелна линия за захранване в землището на гр. Стрелча, община Стрелча. Решението е в съответствие със Закона за държавната собственост, който позволява да се учредяват ограничени вещни права, когато това е необходимо за изграждане на линейни обекти на техническата инфраструктура, или когато друго техническо решение е икономически нецелесъобразно.\n\xa0\nПравителството одобри Меморандум за разбирателство между НАП и Агенция „Зекят, данъци и митници“ на Кралство Саудитска Арабия\nСъс свое решение Министерският съвет одобри проект на Меморандум за разбирателство в сферата на данъчната администрация между Националната агенция за приходите (НАП) на Република България и Агенция „Зекят, данъци и митници“ на Кралство Саудитска Арабия.\nЧрез документа ще се засили ефективността на механизмите за сътрудничеството и обмен на информация между двете администрации, ще се повиши и експертният потенциал.\n\xa0\nБългария открива консулство в Мавритания\nМинистерският съвет прие решение за откриване на консулство на Република България в Ислямска република Мавритания, ръководено от почетно (нещатно) консулско длъжностно лице със седалище в град Нуакшот и с консулски окръг, обхващащ територията на Ислямска република Мавритания и за назначаването на Юсеф Исмаил Абейдна, мавритански гражданин, за почетно (нещатно) консулско длъжностно лице.\nГ-н Юсеф Абейдна е изявен мавритански бизнесмен и в качеството си на почетно (нещатно) консулско длъжностни лице на България се очаква да съдейства за цялостното развитие на двустранните отношения, ангажирайки се да подпомага заинтересовани български компании да представят своите продукти и услуги на мавританския пазар, да участват в изложения и др., както и да оказва съдействие на български граждани в Мавритания, насърчавайки културния, образователния и научния обмен между двете страни.\nИкономическият профил на мавританската столица включва индустрия за добив на газ, търговия и услуги, риболов, селско стопанство и др., като в Нуакшот са разположени и водещите университети и изследователски центрове.\n\xa0\nПравителството утвърди споразумението за премахване на визите за граждани на Султаната Оман - притежатели на дипломатически, специални и служебни паспорти\nМинистерският съвет утвърди, подписаното на 23 септември 2024 г. Споразумение между Правителството на Република България и Правителството на Султаната Оман за взаимно освобождаване от изискванията за притежаване на визи за краткосрочно пребиваване на притежателите на дипломатически, специални и служебни паспорти.\nСпоразумението бе подписано в Ню Йорк от министъра на външните работи на Република България Иван Кондов по време на Седмицата на високо равнище и Общия дебат на 79-та сесия на ОС на ООН.\nСултанатът Оман е стабилен търговско-икономически партньор на България в Близкия изток, като съществува огромен потенциал за бъдещо разширяване на контактите между двете държави. Страната има бързо развиваща се икономика и модернизиращ се енергиен сектор.\nС премахването на визовите изисквания за притежателите на дипломатически, специални и служебни паспорти ще бъде даден тласък за активизиране на политическия диалог и бизнес контактите между Република България и Султаната Оман.\nСпоразумението ще започне да се изпълнява на 30-тия ден от датата на получаване на последното писмено уведомление по дипломатически път, с което двете държави се информират взаимно за изпълнение на националните си изисквания за влизането му в сила.\n\xa0\nБългария ще предостави помощ за цивилното население на Газа чрез подкрепа за дейността на Световната здравна организация\nПравителството одобри проект на Споразумение за дарителство между Световната здравна организация и Република България за предоставянето на доброволна вноска в подкрепа на дейността на СЗО в Ивицата Газа в размер на 100 000 евро (195 583 лв.). Решението е в изпълнение на заявения от страната ни хуманитарен принос в рамките на Международната конференция „Призив за действие: Спешен хуманитарен отговор за Газа“, проведена на 11 юни 2024 г. в Йордания. Необходимото финансиране ще бъде осигурено от средства по бюджета на Министерството на външните работи, предназначени за помощ за развитие и хуманитарна помощ.\nИзборът на международна организация, към която да бъде насочен българският принос, е мотивиран от тежката ситуация в здравния сектор в Газа. 84% от здравните заведения са разрушени и здравната система е в колапс, поради критичния недостиг на лекарства, гориво, медицински персонал и оборудване и нарастващия брой на ранените. Силно ограниченият брой функциониращи здравни заведения и значителният брой на ранените и нуждаещите се от постоянна медицинска грижа лица доведоха до засилено присъствие на СЗО на терен. Приоритет на оперативния отговор на организацията е увеличаване на капацитета за реагиране при извънредни ситуации; подобряване на достъпа до основни здравни услуги; подкрепа за съществуващите здравни заведения и др. СЗО допринася и за оценката на нуждите от незабавно възстановяване на инфраструктурата в Ивицата Газа и подкрепя проекти с тази цел.\nВ рамките на възможностите си България е последователна в предоставяната подкрепа за преодоляване на тежката хуманитарна ситуация в Ивицата Газа след началото на кризата в резултата на терористичната атака на „Хамас“ срещу Израел на 7 октомври 2023 г. Подкрепяме всички международни усилия, насочени към облекчаване положението на цивилното население в Газа и към увеличаване на хуманитарните доставки.\n\xa0\nОдобрени са промени в Наредбата за администриране на нередности по Европейските фондове при споделено управление\nПравителството прие проект на Постановление на Министерския съвет за изменение и допълнение на Наредбата за администриране на нередности по Европейските фондове при споделено управление, приета с Постановление № 111 на Министерския съвет от 2023 г. (обн., ДВ, бр. 70 от 2023г.).\nПроектът на ПМС предвижда промени в чл. 25 от раздел III „Регистриране и докладване на нередности. Използване на информационни системи за докладване на нередности“ на глава втора на НАНЕФСУ. Предвижданите промени са във връзка с извършен одит от Сметната палата на Република България и направени констатации в одитен доклад № 0300201720 за извършен одит на изпълнението „Администриране на нередности“ за периода от 01.01.2017 г. до 31.12.2020 г. за съществуващи проблеми, касаещи администрирането на нередности. Одитът на Сметната палата констатира, че не е постигната добра информационна и аналитична осигуреност на процеса по администриране на нередности, във връзка с което е направена следната препоръка: „2. Да се предложи за обсъждане на Съвета АФКОС и да се създаде необходимата нормативна рамка за разширяване на функциите на дирекция АФКОС в посока заемане на водеща роля при: 2.1. Определяне на изискванията и параметрите на ИСУН 2020 по отношение на данните, връзките между отделните модули и справките, свързани с процедурите по администриране на нередности; 2.2. Даване на методически указания за въвеждане на информация, свързана с администрирането на нередности в ИСУН 2020.“ Във връзка с цитираната по-горе препоръка са приети решения от Съвета за координация в борбата с правонарушенията, засягащи финансовите интереси на Европейския съюз (Съвета АФКОС) да се измени и допълни НАНЕФСУ за разширяване функциите на дирекция „Защита на финансовите интереси на Европейския съюз“ (АФКОС) в Министерство на вътрешните работи, в посока заемане на водеща роля при определяне на изискванията и параметрите на Информационната система за управление и наблюдение (ИСУН) по отношение на данните, връзките между отделните модули и справките, свързани с процедурите по администриране на нередности; както и в посока заемане на водеща роля при даване на методически указания за въвеждане на информация, свързана с администрирането на нередности в ИСУН.\nКъм момента има пропуски в нормативната уредба, тъй като условията, редът и механизмът за. функциониране на ИСУН са уредени с Наредбата за определяне на условията, реда и механизма за функциониране на ИСУН и за провеждане на производства пред УО посредством ИСУН, а в посочената наредба не се съдържа необходимата нормативна рамка, която да позволява на дирекция АФКОС да има съответната роля и да участва при определяне на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности, както и относно даване на методически указания за въвеждане на информация, свързана с администрирането на нередности в ИСУН. В действащата нормативна уредба не са разписани специални правила, които да уреждат въвеждането на информация в модулите и подмодулите, касаещи процедурите по администриране на нередности, както и относно участието на дирекция АФКОС при определянето на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности.\nНАНЕФСУ урежда материята в областта на администрирането на нередности за програмите, съфинансирани от ЕФСУ за програмен период 2021 - 2027 г„ както и редът за осъществяване на контрола от дирекция АФКОС по прилагането на процедурите за администриране на нередности, засягащи средства от ЕФСУ. С предвижданите изменения и допълнения в НАНЕФСУ се преследва уреждането на нова функция на дирекция АФКОС, свързана със съвместно определяне от страна на дирекция ЦКЗ и дирекция АФКОС на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности, както и относно заемане на водеща роля при даване на методически указания за въвеждане на информация в ИСУН, свързана с администрирането на нередности. В проекта на ПМС за изменение и допълнение на НАНЕФСУ е предвидено предварително съгласуване с дирекция ЦКЗ на указанията, които ДАФКОС издава, в частта, касаеща функционалностите на ИСУН. Съвместната дейност на дирекция АФКОС и дирекция ЦКЗ в тази насока ще позволи извършването на специфични подобрения и оптимизация на техническите процеси, свързани с администрирането на нередности, да бъде съгласувано с наличието на необходимите ресурси за тяхното разработване и внедряване. В тази връзка дирекция АФКОС следва да вземе участие за извършване на промени при разработването на модул „Проверки“, подмодул „Сигнали за нередности“ и подмодул „База данни нередности“ в Информационната система за управление и наблюдение на средствата от ЕФСУ и въвеждането на нови функционалности в системата по отношение на процедурите по администриране на нередности, както и за извършването на промени в съществуващите функционалности. Дейностите по администриране на нередности включват и попълването на определен набор от данни за сигналите за нередности и за нередностите в ИСУН, а функционалностите на системата позволяват извършване на различни видове справки, които могат да бъдат използвани с различни цели, включително и за целите на анализа на дейностите по администриране на нередности, както и за проследимост на процесите по администриране на нередности в ИСУН.\nС приемането на проекта за изменение и допълнение на НАНЕФСУ ще се създаде необходимата подзаконова нормативна уредба за подобряване на информационната и аналитична осигуреност на процеса по администриране на нередности чрез определяне от дирекция АФКОС на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности. Ще се въведе нормативно основание дирекция АФКОС да издава методически указания за попълването на информация в ИСУН, касаеща администрирането на нередности, което ще доведе до възможност за ефективно изпълнение от управляващите органи на програмите на изискванията за въвеждане на информация в ИСУН. С нормативната промяна ще се осигури проследимост на процесите по администриране на нередности в ИСУН, както и ефективност на изготвяните анализи на дейностите, представляващи администриране на нередности.\nС измененията и допълненията в НАНЕФСУ, чрез съвместното извършване на периодичен преглед на параметрите на ИСУН от дирекция АФКОС и дирекция ЦКЗ, ще се разширят функциите на дирекция АФКОС в посока заемане на водеща роля при определяне на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности, както и в посока заемане на водеща роля при даване на методически указания за въвеждане на информация в ИСУН, което ще доведе до оптимизиране на функционалностите на ИСУН по отношение на модул „Проверки“, подмодул „Сигнали за нередности“ и подмодул „База данни нередности“ в ИСУН. Това от своя страна ще доведе до създаването на гаранции за коректност и унифицираност на въведените в системата данни, като по този начин ще се създадат условия управляващите органи да изпълняват нормативните изисквания за въвеждане на достоверна информация в системата, което пряко ще рефлектира върху надеждността на данните в системата и на извличаните справки.\nС въвеждането на новата функция на ДАФКОС, свързана с участието на дирекция АФКОС при определяне на изискванията и параметрите на ИСУН по отношение на данните, връзките между отделните модули и справките, касаещи процедурите по администриране на нередности се цели да се създаде необходимата нормативна рамка за извършване на посочените по-горе технически промени в ИСУН, както и за уреждане на правно основание относно издаваните от ДАФКОС методически указания за попълване на информация в посочения модул и цитираните по-горе подмодули.\nС издаваните от дирекция АФКОС методически указания за попълване на информация в ИСУН в голяма степен ще се отстрани липсата на данни и наличието на некоректни данни относно администрираните от управляващите органи сигнали за нередности и нередности. Оптимизирането на функционалностите на системата, въвеждането на структурирани данни за хода на наказателните или административните процедури, въвеждането на допълнителни филтри, както и връзки между отделните модули, ще позволи да се извличат обобщени данни за процеса по администриране на нередности с различни нива на синтезиране и по широк кръг от показатели. В крайна сметка всичко това ще създаде предпоставки за постигане на по-добра информационна и аналитична осигуреност на процеса по администриране на нередности, а в резултат от това в голяма степен ще се преодолее риска да не се идентифицират значими слабости и грешки в системата за защита на финансовите интереси на Съюза и респективно ще се подпомогне предприемането на своевременни и адекватни коригиращи действия.\nС приемане на проекта за изменения и допълнения на посочения нормативен акт ще се извършат необходимите нормативни промени за подобряване на дейността по мониторинг и анализ на националната система за защита на финансовите интереси на ЕС и ще се осигури ефективност на тази дейност, тъй като ще се отстранят и преодолеят констатираните проблеми, свързани с липсата на добра информационна и аналитична осигуреност на процеса по администриране на нередности. С приемането на разглежданите промени в НАНЕФСУ ще се гарантира правилното и ефективно осъществяване на мониторинг и извършването на детайлни и качествени анализи, които да обхващат всички елементи на системата за защита на финансовите интереси на Съюза.\n\xa0\nНа Института по отбрана „Професор Цветан Лазаров“ се възлага да изпълнява дейности като Военен орган по летателна годност\nМинистерският съвет прие Постановление за изменение и допълнение на Постановление № 54 на Министерския съвет от 2010 г. за приемане на Устройствен правилник на Министерството на отбраната и за определяне на структури на пряко подчинение на министъра на отбраната.\nС настоящия проект на Постановление за изменение и допълнение на ПМС № 54 се възлага на Института по отбрана „Професор Цветан Лазаров“ да изпълнява дейности като Военен орган по летателна годност (National Military Airworthiness Authority - NMAA) и се увеличава щатната им численост с 3 щатни бройки.\nЗа осигуряване на необходимите щатни бройки, съответно се намалява числеността на Министерство на отбраната с 3 щатни бройки по Устройствен правилник на Министерството на отбраната.\nИзмененията ще влязат в сила от 01.12.2024 г.\n\xa0\nОдобрени са допълнителни разходи по бюджета на МТС\nОдобрени са 4,45 млн. лв. допълнителни разходи по бюджета на Министерството на транспорта и съобщенията за 2024 г., за да бъдат компенсирани разходи, направени от „Български пощи“ ЕАД за услуги от общ икономически интерес през 2022 г. и 2023 г. Сумата е в рамките на нормативно определения размер за компенсиране на нетните разходи на дружеството.\nОсигуряването на средствата ще балансира паричните потоци на „Български пощи“ ЕАД и ще обезпечи своевременното изплащане на възнагражденията на служителите, инвестиционните проекти на дружеството, както и ще подобри ликвидността му.\n\xa0\n„Гее 20“ ЕООД, ще проучва скалнооблицовъчни материали в площ „Рибине“\n„Гее 20" ЕООД, гр. Мездра, ще проучва скалнооблицовъчни материали в площ „Рибине", разположена в землището на с. Лесура, област Враца. Това е регламентирано в решение на Министерския съвет, взето на днешното му заседание. Разрешението за проучване се предоставя за срок от две години. През този период „Гее 20" ЕООД ще вложи близо 95 хил. лв. в проучвателните дейности.\n\xa0\nПравителството одобри вътрешнокомпенсирани промени на утвърдените разходи по бюджета на МОСВ за 2024 г.\nСъс свое постановление правителството одобри вътрешнокомпенсирани промени на утвърдените разходи по области на политики/бюджетни програми по бюджета на Министерството на околната среда и водите (МОСВ) за 2024 г.\nС вътрешнокомпенсираната промяна между утвърдените разходи по области на политики и бюджетна програма се извършва основно поради формирана икономия в резултат на нереализирани обществени поръчки, като разходите се насочват към такива с незабавна реализация, както и преразпределение на разходите за персонал без да се променя общо утвърдената им стойност.\nПромените няма да доведат до допълнителни разходи по бюджета на МОСВ, тъй като промяната се извършва в рамките на утвърдените разходи по бюджета на министерството.\n\xa0\nПравителството одобри резултатите от участието на българската делегация в редовното заседание на Съвета на ЕС по конкурентоспособност\nМинистерският съвет одобри резултатите от участието на българската делегация в редовното заседание на Съвета на Европейския съюз по конкурентоспособност (вътрешен пазар и индустрия), което се проведе на 26 септември 2024 г. в Брюксел. Ръководител на българската делегация беше заместник-постоянният представител на Република България към Европейския съюз г-жа Петя Василева.\nСъветът проведе ориентационен дебат по темата „Бъдещето на европейската конкурентоспособност, справяне с предизвикателствата, пред които са изправени индустрията и предприятията на единния пазар". Министрите отбелязаха значението на предложенията в доклада на Марио Драги за „Бъдещето на европейската конкурентоспособност" и подкрепиха непрекъснато подобряване на конкурентоспособността като стратегически и водещ приоритет за следващия институционален цикъл при постигане на баланс между декарбонизацията и конкурентоспособността. Подкрепата за иновациите и тяхното успешно комерсиализиране, задържането на таланти в ЕС и подобряването на квалификациите, свързани с двойния екологичен и цифров преход, бяха посочени като важни области за развитие.\nВ рамките на дискусията за „Рамката за държавната помощ и нейният принос за целите на политиката на ЕС“ министрите се обединиха около необходимостта от опростяване и рационализиране на правилата за държавна помощ и процедурите, свързани с Важните проекти от общоевропейски интерес, от ускорени процедури за държавна помощ за стратегически политики, както и привличане на частни инвестиции.\n\xa0\nПравителството одобри позицията на българската страна за участие в заседание на Съвет „Външни работи (Търговия)“ на ЕС\nПравителството прие Решение за позицията на българската страна за участие във формално заседание на Съвет „Външни работи (Търговия)“ на Европейския съюз, което ще се проведе на 21 ноември 2024 г. в Брюксел, Белгия.\nПо време на заседанието ще бъдат дискутирани въпроси свързани с търговската политика на ЕС, предизвикателствата и бъдещите действия по отношение на водените от Съюза търговски преговори, както и търговските отношения между ЕС и САЩ.\xa0\n\xa0\nПравителството одобри Меморандум за разбирателство между Българската агенция за инвестиции и Агенцията за чуждестранни инвестиции на Социалистическа република Виетнам\nМинистерският съвет прие Решение за одобряване на проект на Меморандум за разбирателство между Българската агенция за инвестиции и Агенцията за чуждестранни инвестиции на Социалистическа република Виетнам.\nМеморандумът ще подпомогне развитието на двустранното икономическо сътрудничество между Република България и Социалистическа република Виетнам.\nЦелта на документа е двете държави да установят и поддържат различни форми на сътрудничество в областта на насърчаването на инвестициите и търговията за повишаване на заетостта, икономическата и социалната стабилност.\nВ Меморандума се предвижда Българската агенция за инвестиции и Агенцията за чуждестранни инвестиции на Социалистическа република Виетнам да бъдат партньори в областта на привличането на инвестиции и реализация на нови инвестиционни проекти. Двете агенции ще предоставят реални възможности за разширяване на бизнес контактите между потенциални инвеститори от България и Виетнам. Двете страни ще обменят информация с цел реализацията на различни инициативи, които насърчават взаимното привличане на инвестиции.\n\xa0\nОпределен е концесионер на морски плаж „Атанасовска коса“ - част 1, община Бургас, област Бургас\nОпределен е концесионер на морски плаж „Атанасовска коса“ - част 1, община Бургас, област Бургас. След проведена открита процедура, Министерският съвет упълномощава Министъра на туризма да сключи договор за концесия с „Еспи Агро“ ООД, в едномесечен срок от влизане в сила на Решението на Министерския съвет за определяне на концесионер на морския плаж.\nКонцесионерът се задължава за целия срок на договора за концесия от 15 г. да предоставя цена за 1 бр. чадър в размер до 1 лв. с ДДС и цена за 1 бр. шезлонг в размер до 1 лв. с ДДС в зоната за платени плажни принадлежности на морския плаж.\nРазмерът на концесионното възнаграждение за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното възнаграждение за морските плажове и предложения от концесионера размер на роялти от 10,50 на сто без ДДС. Годишното концесионно възнаграждение за първата година от срока на концесията е в размер на 127 762,73 лв. без ДДС. Предложението за инвестиции, свързани с популяризирането на природните дадености на морския плаж като естествен природен ресурс за рекреация и отдих и за подобряване на облика му за срока на концесията, е в размер на 387 811,20 лв. с ДДС.\nРазмерът на концесионното възнаграждение се променя е акт на министъра на туризма, считано от влизане в сила на изменения в нормативната уредба, уреждаща реда за неговото определяне.\nНачалната дата на концесията е датата на влизане в сила на концесионния договор.\n\xa0\nЕвропейската диплома е сред темите на заседанието на Съвета по образование, младеж , култура и спорт на ЕС\nЕвропейската диплома ще бъде част от темите, по които ще се дебатира по време на редовното заседание на Съвета по образование, младеж, култура и спорт на ЕС на 25 и 26 ноември 2024 г. в Брюксел.\nМинистрите, отговорни за младежта, ще приемат Заключения на Съвета относно предоставянето на глокални възможности за младите хора, живеещи в селските и отдалечените райони; Резолюция на Съвета относно резултатите от 10-ия цикъл на Диалога на ЕС по въпросите на младежта и Резолюция на Съвета относно Работния план на Стратегията на ЕС за младежта 2025-2027.\nПредвижда се министрите на образованието да приемат Заключения на Съвета относно стратегическите партньорства в образованието и обучението и Препоръка на Съвета относно привлекателни и устойчиви кариери във висшето образование. Министрите на образованието ще дискутират по темата: „Насърчаване на ориентирани към бъдещето умения и конкурентоспособност чрез висшето образование“.\nОчаква се министрите с ресор спорт да одобрят Заключения на Съвета относно насърчаването на трайното наследство от големи спортни събития. Ще обсъдят и ролята на основните характеристики на Европейския спортен модел.\nСъветът на министрите, отговорни за културата и аудиовизията, ще приеме Заключения относно подобряване и насърчаване на достъпа до култура и ще дискутира темата за ролята на библиотеките за развитието на медийната грамотност.\xa0\n\xa0\nОдобрена е позиция на страната за заседание на Съвета на управителите на Черноморската банка за търговия и развитие\nПравителството одобри позиция на България за заседанието на Съвета на управителя на Черноморската банка за търговия и развитие (ЧБТР) на 6 декември 2024 г.\nС решението си Министерският съвет упълномощава управителя за Република България да гласува съгласно одобрената позиция.\nЧерноморската банка за търговия и развитие е международна финансова институция на страните участнички в Черноморското икономическо сътрудничество. Дейността й е насочена към финансиране и насърчаване на регионални проекти от публичния и частния сектор, както и към поощряване на търговската активност между страните акционери.\n\xa0\nОдобрени са допълнителни средства по бюджета на Министерството на здравеопазването\nМинистерският съвет на Република България прие проект на Постановление, с което се одобряват допълнителни средства по бюджета на Министерството на здравеопазването за 2024 г.\nСредствата в размер на 27 731 200 лв. по бюджета на Министерството на здравеопазването за 2024 г. са за предоставяне на допълнителен трансфер на Националната здравноосигурителна каса за финансиране на дейности във връзка с лечението на лица до/над 18-годишна възраст по чл. 82, ал. 1 а, 3 и 6 от Закона за здравето.\nС допълнителните средства ще се осигури адекватно, ритмично и своевременно финансиране на дейностите, които по закон са определени като държавна отговорност и ще се предотврати създаването на социално напрежение и натиск.\n\xa0\nОдобрени са 5 384 660 лв. за капиталови разходи за 2024 г. по бюджета на Националната служба за охрана\nСъс свое постановление правителството одобри средства в размер на 5 384 660 лв. по бюджета на Националната служба за охрана (НСО) за 2024 г., предназначени за обезпечаването на предстоящи плащания по сключени договори за изпълнение на Инвестиционната програма за национални проекти, както и за реализиране на капиталови разходи, подпомагащи административната дейност на Службата.\nНеобходимите средства се осигуряват за сметка на капиталовите разходи по централния бюджет за тази година. Със Закона за държавния бюджет на Република България за 2024 г. капиталовите разходи на първостепенните разпоредители с бюджет за периода 2024 - 2026 г. са изведени в обособен ресурс в централния бюджет. Приоритетните проекти са по Инвестиционната програма за национални проекти с прогнозен план на разходите за 2024 година. Предложеният подход дава възможност за проектите, които са с готовност за незабавна реализация, да получават своевременно необходимите средства от централния бюджет. Целта е постигане на по-добро планиране и разходване на капиталовите разходи, както и по-висока ефективност и прозрачност при изпълнението на инвестиционните програми.\n\xa0\nПравителството утвърди датите на религиозните празници през 2025 г. на вероизповеданията, различни от източноправославното\nПо предложение на ръководствата на религиозните общности в България правителството определи дните на религиозните празници през 2025 г. на вероизповеданията, различни от източноправославното. Съгласно Кодекса на труда и Закона за държавния служител, служителите и работниците, които изповядват тези вероизповедания, могат да ползват, по свой избор, част от платения си годишен или неплатен отпуск за религиозните празници.\nПразниците на Католическата църква у нас са: 21 април - вторият ден от Възкресение, 29 юни - „Св. Св. Апостоли Петър и Павел“, 1 ноември - „Всички Светии“ и 8 декември - Непорочното зачатие на Света Богородица.\nМюсюлманското вероизповедание ще празнува, Рамазан байрам - на 31 март и 1 април, Курбан байрам на 5, 6 и 9 юни, Рождението на Мухаммед на 3 септември.\nЗа религиозната общност на евреите празниците са: 14 април - Песах, 2 юни - Шавуот, 23 септември - Рош Ашана, 1 октомври - Йом Кипур и 7 октомври - Сукот.\nАрменската апостолическа православна света църква ще празнува Рождество Христово на 6 януари, 20 април - Възкресение Христово, 29 май - Възнесение Господне, 8 юни - Петдесетница, 20 юли - Преображение Господне и 18 август - Успение Богородично.\nПразничните дни за обществото „Бяло братство” са: 22 март - Ден на пролетното равноденствие, раждането на Учителя Петър Дънов - 12 юли, Съборните дни - 19, 20 и 21 август, и Денят на Учителя - 27 декември.\nЦърквите на адвентистите от Седмия ден ще празнуват шест съботни дни, ако според трудовия им или служебен договор са задължени да работят в тези дни.\nПоследователите на Будистка общност „Карма Кагю“ - България ще празнуват на 11 юни - Весак (ден на раждането, просветлението и паранирваната на Буда Шакямуни).\nСвидетелите на Йехова в България отбелязват Възпоменанието на смъртта на Исус Христос на 12 април и Конгресни дни на 4, 5, 6, 11 и 12 юли.\nЕвангелските църкви ще празнуват 31 октомври деня на Реформацията.\nБахайска общност в България - 20 март - Ноу Руз, 20 април - Резван, 28 май - Възнесението на Бахаулла, 9 юли - Мъченическата смърт на Баб, 22 октомври - Рождение на Баб, Рождение на Бахаулла - 23 октомври.\nБудистка общност в България - 14 януари - Махаянска Нова година, 15 февруари - Паранирвана - Преминаване в Нирвана, 28 февруари и 2 март - Лосар - Тибетска Нова година, 12 май - Весак - Раждането и Просветлението на Буда, 8 декември - Денят Бодхи -- Ден на Свещеното дърво.\nОбщество за Кришна съзнание - 14 март - Гаура Пурнима, 6 април - Рама Навами, 11 май - Нрисимха Чатурдаши и 16 август - Кришна Джанмащами.\n\xa0\nОдобрени са промени в Закона за данъците върху доходите на физическите лица\nМинистерският съвет одобри проект на Закон за изменение и допълнение на Закона за данъците върху доходите на физическите лица. С него се усъвършенства данъчното законодателство и се улесняват данъчно задължените лица.\nС промените се прецизират разпоредбите за ползване на данъчни облекчения за деца, включително и с увреждания, от родител, на когото не е предоставено упражняването на родителските права в случаите на развод или когато няма сключен брак. По този начин ще се внесе повече яснота по отношение на поредността на ползване на съответното данъчно облекчение от двамата родители. То трябва да се ползва от родителя, на когото са предоставени родителските права и само ако този родител няма достатъчно доходи облекчението да може да се ползва изцяло или частично от този, на когото не са предоставени.\nАктуализират се разпоредби на закона и се синхронизират с действащите правила за внасяне на данъци в Националната агенция за приходите по сметките за приходи на Централното управление на НАП в Българска народна банка, по които данъчно задължените лица извършват плащания, считано от 01.10.2023 година.\nИзмененията предвиждат създаване на административнонаказателна санкция за непредставени или представени извън срока информация и данни по глава пета от Закона за Националната агенция за приходите.\nПромени ще бъдат направени и във Валутния закон във връзка с препоръки на Комитета MONEYVAL по усъвършенстване на мерките срещу изпирането на пари.\n\xa0\nОдобрени са промени в Закона за корпоративното данъчно облагане\nСъс свое решение правителството одобри проекта на Закон за изменение и допълнение на Закона за корпоративното данъчно облагане.\nПредложените промени са свързани с продължаване прилагането на минималната помощ чрез преотстъпване на корпоративен данък в случаите на производствена дейност в общини с безработица, по-висока от средната за страната. Помощта ще се прилага за периода от 1 януари 2024 г. до 31 декември 2030 г., включително за корпоративния данък за 2030 г., в съответствие с новия Регламент (ЕС) 2023/2831 на Комисията от 13 декември 2023 г. относно прилагането на членове 107 и 108 от Договора за функционирането на Европейския съюз към помощта de minimis.\nВъвеждат се и уточняващи и/или допълнителни разпоредби по отношение на минималното данъчно облагане на многонационалните и големите национални предприятия, които са в съответствие с Модела на правила, Коментара към тях, административните насоки и другите документи от Рамката за прилагане на типовите глобални правила срещу свиване на данъчната основа на ОИСР, както и мерки за актуализиране и синхронизиране на текстове от ЗКПО с други актове - като отмяна на текстовете, касаещи ваучерите за храна на хартиен носител и тези, свързани с промяната в сметките на Националната агенция за приходите.\nВ преходните и заключителни разпоредби на проектозакона са предложени промени в Данъчно-осигурителния процесуален кодекс, свързани с изискванията на ОИСР за осигуряване на конфиденциалност на съдържанието на информационната декларация за допълнителния данък. Във връзка с предложените текстове за изменение и допълнение на ЗКПО, съдържащи парични стойности в левове, се предлага и изменение и допълнение на Закона за въвеждане на еврото в Република България в частта на преходната разпоредба на § 36, с която е направеното изменение в ЗКПО, с което ще се постигне пълна синхронизация на ЗКПО със Закона за въвеждане на еврото в Република България.\n\xa0\nОдобрено е изменение на Закона за данък върху добавената стойност\nСъс свое решение правителството прие проекта на Закон за изменение и допълнение на Закона за данък върху добавената стойност.\nПромените са с цел въвеждане на изисквания, налагани от правото на Европейския съюз, както и за усъвършенстване на данъчното законодателство.\nС разпоредбите на Директива (ЕС) 2020/285 са приети правила, с които се предоставя значителен стимул за стартиращите предприятия и се осигурява възможност за извършване на ефективен контрол върху по-големите данъчно задължени лица, за заделяне на повече ресурси за борба с измамите с данък върху добавената стойност и за подобряване на прилагането на настоящата система на ДДС.\nВ изпълнение на задължението за въвеждане в ЗДДС на Директива (ЕС) 2020/285 има разпоредби за специални режими за малки предприятия - режим за малки предприятия в страната и режим за малки предприятия в Европейския съюз. Специалните режими за малките предприятия имат за цел да намалят разходите, понасяни от малките предприятия, които са пропорционално по-високи от разходите на големите предприятия, поради по-ограничените им ресурси за справяне със сложността и разпокъсаността на системата на ДДС в ЕС.\nВъв връзка с предложените промени, наложени от въвеждането на разпоредбите на Директива (ЕС) 2020/285, в законопроекта има изменения и в общите правила за регистрация и дерегистрация по реда на ЗДДС.\nВъведено е задължение за предоставяне на данни за наличните дълготрайни активи и материални запаси от регистрираните по закона лица. Декларирането им е заложено като мярка за намаляване дела на сивата икономика, за борба с данъчните измами, укриването на данъци и отклонението от данъчно облагане в Плана за действие за изпълнение на Стратегията за противодействие на изпирането на пари и финансирането на тероризма в Република България.\nЗаконопроектът съдържа и предложения за техническа редакция на някои разпоредби, както и допълнителни уточнения с оглед прецизиране на текстове в ЗДДС.\n\xa0\nОдобрени са промени в Закона за акцизите и данъчните складове\nСъс свое решение правителството одобри законопроект за изменение и допълнение на Закона за акцизите и данъчните складове и предлага на Народното събрание да го приеме.\nПромените са свързани с ясно дефиниране на понятията, свързани с течностите за електронни цигари, съдържащи или несъдържащи никотин. Въведени са разпоредби за ограничаване на данъчнозадължените лица от презапасяване с тютюневи изделия в случаите на влизане в сила на нови акцизни ставки. Предлага се създаването на механизъм, чрез който да се подобри взаимодействието на митническата администрация с лицата, извършващи спедиторска, логистична и транспортна дейност за да се сведе до минимум възможността за транегранични доставки на укрити акцизни стоки в държави от Западна Европа.\nИзмененията и допълненията ще допринесат за избягване на неясноти и възможностите за разнопосочно данъчно тълкуване, както и за отстраняване на констатирани проблемни области при прилагането на закона.\n\xa0\nОдобрен е проект за изменение и допълнение на Закона за движение по пътищата\nПравителството одобри проект за изменение и допълнение на Закона за движение по пътищата. Заложената основна цел е предложените изменения и допълнения, е повишаване на безопасността на движението по пътищата, ограничаване и поставяне началото на тенденция за трайно намаляване на броя на загиналите и ранените от пътнотранспортни произшествия, увеличаване на превантивния ефект, подобряване на ефективността от контролната дейност, ограничаване на усещането за безнаказаност в нарушителите на правилата за движение.\nЗаконопроектът обхваща следните основни изменения и допълнения:\nРегламентират се подробно стойностите на максимално разрешената скорост за движение в населено място, извън него, автомагистрала и скоростен път за различните категории, към които спадат управляваните ог водачите моторни превозни средства. Въвеждат се и нормативни изисквания и регламентация на нарушение на средна скорост, като за място на извършеното нарушение се счита участъка от пътя, за който то е установено;\nПрецизират се някои от правилата за движение по пътищата в населените места - регламентиране на зони, в рамките на които да важи едно и съшо ограничаване на скоростта от 30 км/ч на всички превозни средства;\nВъвеждат се конкретни задължения към стопаните на пътя оглед подобряване на организацията на движението след строително-ремонтни дейности своевременно отстраняване на временни пътни знаци заменяне на увредени знаци, предпазни съоръжения, почистване на пътното платно и др.;\nПредлага се и въвеждането на изискването водач, навършил 1 7-годишна възраст, да шофира с придружител;\nПредлага се отмяна на изискването за поставяне на стикер на знак за сключена задължителна застраховка ..Гражданска отговорност" па автомобилите и за носенето па контролен талон към знака. Въвежда се и по-детайлна законова регламентация на издаваните разрешения за провеждане на допълнително обучение за възстановяване на контролни точки;\nВъвежда се допълнително изискване към оборудването на превозните средства с пожарогасители;\nПредлага се отмяна на досега действащия Правилник за прилагане на ЗДвП, след като част от разпоредбите му бъдат уредени на законово ниво - например систематизиране на правилата за знаците, маркировките и светофарите, другите средства за сигнализация, опознавателни знаци, поставяни на превозните средства;\nРегламентират се на законово ниво всички случаи на прекратяване на регистрацията на регистрирано ППС и се създават условия за облекчаване на административната тежест върху гражданите и бизнеса;\nПредложено е улесняване на процедурите по съобщаване и връчване на издадените електронни фишове и наказателни постановления.\nЗа нарушения, за които е предвидено наказание лишаване от право да се управлява МПС се предвиждат нови административни мерки за временно отнемане на СУМПС за всички случаи, за които законодателят е предвидил такова наказание;\nПредложена е и промяна в размера на налаганите наказания, както по отношение на лишените от право на управление, така и по отношение на наказанието глоба, като се фиксират и техният размер. Предвижда се и изменение на ЗАНН. с което да бъде улеснен процесът на връчването на съответните наложени наказания, включително и възможността за връчване на отпечатан дигитален образ на издаденото наказателно постановление;\nПредложена е възможност за осъществяване на контрол от органите на МВР с необозначени превозни средства-той ще се извършващ от полицейските органи, изпълняващи служителите си задължения в униформено облекло;\nПредвиден е и информационен обмен между компетентните за осъществяване на контролна дейност органи.\xa0\n\xa0\nОдобрен е проект на Закон за изменение и допълнение на Закона за храните\nМинистерският съвет прие Решение за одобряване на проект на Закон за изменение и допълнение на Закона за храните.\nЗаконопроектът има за цел да осигури постигане на пълно съответствие с разпоредбите на Директива 2009/54/ЕО на Европейския парламент и на Съвета от 18 юни 2009 г. относно експлоатацията и предлагането на пазара на натурални минерални води, така че да се осигури съответствие на българското законодателство с европейското, включително да се гарантира спазването на принципа „един и същ извор - едно търговско описание”. В тази връзка се въвеждат определения за понятието „находище” и „подземно водно тяло”.\nСъщо така се цели подобряване на законодателната уредба за ограничаване на административната тежест и подобряване на административното обслужване за бизнеса, за гражданите и за износителите на бутилирани води за трети страни.\nС прецизиране на разпоредбата относно издаване на здравен сертификат за износ на бутилирани натурални минерални, изворни и трапезни води, ще се осигурят и условия за издаване на документ, съответстващ на изискванията на компетентните органи на страната, в която ще бъдат изнасяни бутилираните води. Документът ще бъде издаван от здравните власти на Република България. С цел уеднаквяване на законодателството в тази област се предлагат изменения и на Закона за здравето.\n\xa0\nВ Пловдив ще има Институт за системни иновации в храните и виното\nКъм Университета по хранителни технологии - Пловдив ще се създаде Институт за системни иновации в храните и виното, реши правителството.\nИнститутът ще разработва, усъвършенства и прилага научни и технологични подходи за постигане на трансформация на аграрния сектор в България. Новосформираното звено ще има стратегическа роля в намирането и осигуряването на иновационни и съвременни решения за предизвикателствата и проблемите към аграрния сектор в България, включващ частни фирми, държавни и научни институции и други организации. Ще се разработват експертни анализи, стратегии, научно-обосновани политики и други рамкови документи за осигуряване на трансформацията в земеделието чрез качествени продукти и услуги.\nПредложението за откриване на Института е на ректора на Университета по хранителни технологии в Пловдив след решение на академичния съвет на висшето училище.\xa0\n\xa0 \xa0 \xa0 \xa0 \xa0 \xa0\n/МТК/'}, 'matches': [{'title': 'Протест на таксиджии срещу драстично поскъпване на "Гражданска отговорност" активира регулаторите', 'content': 'Таксиметрови шофьори излязоха на протест в много градове и по пътищата на страната, недоволни от поскъпването на задължителната застраховка "Гражданска отговорност", което накара Комисията за защита на конкуренцията да започне проверка дали застрахователите не са се наговорили за вдигането на цените, а Комисията за финансов надзор ги призова да преразгледат намеренията си.\n\nНай-мащабни бяха протестните действия в София, където има най-много таксиметрови автомобили и по обяд те блокираха движението в центъра. Шествия в знак на недоволство имаше също в Кърджали, Русе, Ловеч, Плевен, Самоков, Разград, Пловдив, Добрич, Варна, Хасково, Габрово и др.\n\nКрайната точка на протеста в София бе площад "Княз Александър I" в центъра на столицата. Булевард "Цар Освободител" бе затворен за движение, а автомобилите на протестиращите бяха подредени в пространството пред БНБ и Националната художествена галерия.\xa0Сутринта от Националния стадион "Васил Левски" тръгна и друг протест, организиран от Националния таксиметров синдикат и други организации.\xa0\n\n"Ще им покажем, че със 100 000 души, които се прехранват от такситата в България, шега не бива, камо ли опити за задушаване, или това, което направи застрахователният "октопод" с увеличаването на застраховката "Гражданска отговорност" от 3 до 16 пъти за таксиметровите автомобили през октомври 2024 г.", съобщиха от Съюз "Такси".\n\nПротестиращите настояват за връщане на размера на "Гражданската отговорност" на нивата отпреди октомври.\n\n"Искаме мораториум върху цената на задължителната застраховка "Гражданска отговорност" до изработване на ясен законов механизъм, през застрахователния кодекс, за въвеждането на системата "бонус-малус" и оценка на риска на всеки шофьор, на базата на индивидуалното му представяне", коментира пред БТА Красимир Цветков, председател на Националния таксиметров синдикат.\n\nПо думите му поскъпването на премията е "брутално". "Като казваме "брутално", имаме предвид от 300% до 1110%. На моята кола застраховката от 386 лв. вече е 1077 лв. и продължават да растат. В същото време не намираме абсолютно никаква обосновка за това", каза Цветков. \xa0\n\nЗастрахователите: Честотата на щети при такситата е 20 пъти по-висока\xa0\n\nОще миналата седмица Асоциацията на застрахователите в България обясни подробно какво налага поскъпването.\xa0\n\nОсновни параметри за определяне на цената по застраховка "Гражданска отговорност" са честотата на щетите и размерът на средната щета. Честотата на щетите представлява съотношението на броя щети към броя сключени полици. Автомобилите, използвани за таксиметрови превози, престояват като участници в движението в пъти по-дълго от обикновените автомобили и изминават в пъти повече километри пробег. Те се движат почти непрекъснато и е нормално при тях да се наблюдава в пъти по-висока честота на щетите от обичайната за този вид застраховка.\n\nЗа да установи обективните нива на честотата на щетите и размера на средната щета при всички застраховани МПС и отделно при таксиметровите автомобили за последните 5 години, асоциацията е изискала данни от единната информационна система, администрирана от "Гаранционния фонд". Анализът показва, че размерът на средната щета при такситата е съпоставим със средната за всички застраховани автомобили в България, но честотата на възникване на щети е 20 пъти по-висока.\n\n"При сходни нива на размера на средното обезщетение, което се изплаща за произшествие на леки автомобили и такива, използвани за таксиметрови превози, и 20 пъти по-често настъпване на застрахователни събития, необходимата премия за покритие на риска при таксиметровите автомобили е нормално да бъде в пъти по-висока от тази за останалите леки автомобили", коментираха от АБЗ.\n\nОттам предупредиха, че ако не се вдигне застраховката на такситата, ще вдигне цената на всички останали шофьори. "Ако в съвкупността на всички застраховани автомобили, тези с по-висок риск не плащат по-висока премия от другите, съответстваща на техния риск, то премията на всички автомобили трябва да се повиши, за да се осигурят достатъчно средства за изплащане на обезщетенията. Това би било несправедливо за останалите застраховани лица", казаха от АБЗ.\n\n"Продължаваме промяната": Не е нормално цените да се вдигнат три пъти\xa0\n\n"Не е нормално застраховката да ви се покачва в един и същи ден от всички застрахователи. Това прилича на картел", заяви съпредседателят на "Продължаваме промяната" Кирил Петков, който заедно с Асен Василев, се присъедини към протеста на таксиметровите шофьори в София. Двамата обещаха да изпратят писмо до Комисията за защита на конкуренцията (КЗК), за да провери случая и да не се измъква по тъча.\xa0\n\n"Не е нормално цените от днес за утре да се вдигнат три пъти. Не е нормално да има дискриминация към един конкретен бранш - повишени застраховки трябва да плащат само тези, които правят катастрофи, а не всички", добави Асен Василев. По думите му, ако всички излязат да си отстояват правата, както го правят таксиметровите шофьори, България има шанс да се оправи.\xa0\n\nСпоред Петков и Василев казусът с "Гражданската отговорност" доказва колко са важни регулаторите в държавата.\n\nКЗК се самосезира заради съмнения за картел\xa0\n\nМеждувременно Комисията за защита на конкуренцията (КЗК) обяви, че се самосезира във връзка със съмнения за картелно споразумение за увеличението на цената на застраховка "Гражданска отговорност" за таксиметровите водачи, съобщиха от комисията след старта на протеста на таксиметровите шофьори.\n\nОт комисията допълват, че още преди официалното постъпване на 19 ноември на сигнал от Сдружението с нестопанска цел "Съюз такси", както и на сигнал от сряда сутрин от Асоциацията на таксиметровите водачи - Пловдив, КЗК вече е извършила мащабно предварително проучване, което налага комисията да се самосезира незабавно относно наличието на евентуално антиконкурентно поведение на участници в застрахователния сектор, което има за цел или резултат предотвратяване, ограничаване или нарушаване на конкуренцията на пазара. Решението за образуване на производство ще бъде разгледано на закрито заседание на комисията на 21 ноември 2024 г. и ще бъде публикувано на сайта на КЗК.\n\nКЗК ще извърши проучване на причините за повишаването на цените на застраховката "Гражданска отговорност". Наред с традиционния инструментариум за провеждане на проучването, КЗК възнамерява да използва и информация, събрана в резултат на проведени срещи с участниците на съответния пазар, регулаторните органи в сектора, както и експерти в областта, отбелязват от комисията.\xa0\n\nКФН към застрахователите: Преразгледайте си тарифите\n\nКомисията за финансов надзор (КФН), която само допреди две седмици обясняваше, че не може да се направи много по отношение на цената на "Гражданската отговорност", изведнъж призова застрахователите да преразгледат тарифите си.\n\n"За да бъде намерено решение на възникналия спор, КФН призовава всички застрахователи, лицензирани да извършват дейност по застраховка "Гражданска отговорност" на автомобилистите, да предприемат незабавно всички необходими действия по преразглеждане на тарифите си по тази задължителна застраховка и да преосмислят настоящото си пазарно поведение, без да нарушават изискванията за достатъчност на застрахователната премия и своята рискова стратегия, с оглед постигане на справедливи пазарни цени за ползвателите на застрахователни услуги и осигуряване на стабилен и конкурентен застрахователен пазар", казаха от КФН.'}, {'title': 'Ето какви промени в данъчните закони залага правителството', 'content': 'Правителството\xa0одобри проектите\xa0за промени в\xa0данъчните закони.\xa0Одобрени са промени в четири закона.\xa0Това става ясно от решенията на Министерски съвет.Министерският съвет\xa0одобри проект на Закон за изменение и допълнение на Закона за данъците\xa0върху доходите на физическите лица. С него се\xa0усъвършенства данъчното законодателство\xa0и се улесняват данъчно\xa0задължените лица.С промените се прецизират разпоредбите за ползване на\xa0данъчни облекчения за деца,\xa0включително и с увреждания, от родител, на когото не е предоставено\xa0упражняването на родителските права\xa0в случаите на развод или когато няма сключен брак. По този начин ще се внесе повече яснота по отношение на поредността на ползване на съответното данъчно облекчение от двамата родители. То трябва да се ползва от родителя, на когото са предоставени родителските права и само ако този родител няма достатъчно доходи облекчението да може да се ползва изцяло или частично от този, на когото не са предоставени.Актуализират се\xa0разпоредби на закона и\xa0се синхронизират с действащите правила за внасяне на данъци в Националната агенция за приходите по сметките за приходи на\xa0Централното управление на НАП\xa0в Българска народна банка, по които данъчно задължените лица извършват плащания, считано от 01.10.2023 година.Измененията предвиждат създаване на административнонаказателна санкция за непредставени или представени извън срока информация и данни по глава пета от Закона за Националната агенция за приходите.Промени ще бъдат направени и във Валутния закон във връзка с препоръки на Комитета MONEYVAL по усъвършенстване на мерките срещу изпирането на пари.Предложените промени\xa0са свързани с продължаване прилагането на минималната помощ чрез преотстъпване на корпоративен данък в случаите на производствена дейност в общини с безработица, по-висока от средната за страната. Помощта ще се прилага за периода от 1 януари 2024 г. до 31 декември 2030 г., включително за корпоративния данък за 2030 г., в съответствие с новия Регламент (ЕС) 2023/2831 на Комисията от 13 декември 2023 г. относно прилагането на членове 107 и 108 от Договора за функционирането на Европейския съюз към помощта de minimis.Въвеждат се и уточняващи и/или\xa0допълнителни разпоредби\xa0по отношение на минималното данъчно облагане на многонационалните и големите национални предприятия, които са в съответствие с Модела на правила, Коментара към тях, административните насоки и другите документи от Рамката за прилагане на типовите глобални правила срещу свиване на данъчната основа на ОИСР, както и мерки за актуализиране и синхронизиране на текстове от ЗКПО с други актове - като отмяна на текстовете, касаещи ваучерите за храна на хартиен носител и тези, свързани с промяната в сметките на Националната агенция за приходите.В преходните и заключителни разпоредби на проектозакона са\xa0предложени промени в Данъчно-осигурителния процесуален кодекс, свързани с изискванията на ОИСР за осигуряване на конфиденциалност на съдържанието на информационната декларация за допълнителния данък. Във връзка с предложените текстове за изменение и допълнение на ЗКПО, съдържащи парични стойности в левове, се предлага и изменение и\xa0допълнение на Закона за въвеждане на еврото в Република България в частта на преходната разпоредба на § 36, с която е направеното изменение в ЗКПО, с което ще се постигне пълна синхронизация на ЗКПО със Закона за въвеждане на еврото в Република България.Със свое решение правителството прие проекта на Закон за изменение и допълнение на Закона за данък върху добавената стойност.Промените са с цел въвеждане на изисквания, налагани от правото на Европейския съюз, както и за усъвършенстване на данъчното законодателство.С разпоредбите на Директива (ЕС) 2020/285 са приети правила, с които се предоставя значителен стимул за стартиращите предприятия и се осигурява възможност за извършване на ефективен контрол върху по-големите данъчно задължени лица, за заделяне на повече ресурси за борба с измамите с данък върху добавената стойност и за подобряване на прилагането на настоящата система на ДДС.В изпълнение на задължението за въвеждане в ЗДДС на Директива (ЕС) 2020/285 има разпоредби за специални режими за малки предприятия - режим за малки предприятия в страната и режим за малки предприятия в Европейския съюз. Специалните режими за малките предприятия имат за цел да намалят разходите, понасяни от малките предприятия, които са пропорционално по-високи от разходите на големите предприятия, поради по-ограничените им ресурси за справяне със сложността и разпокъсаността на системата на ДДС в ЕС.Във връзка с предложените промени, наложени от въвеждането на разпоредбите на Директива (ЕС) 2020/285, в законопроекта има изменения и в общите правила за регистрация и дерегистрация по реда на ЗДДС.Въведено е задължение за предоставяне на данни за наличните дълготрайни активи и материални запаси от регистрираните по закона лица. Декларирането им е заложено като мярка за намаляване дела на сивата икономика, за борба с данъчните измами, укриването на данъци и отклонението от данъчно облагане в Плана за действие за изпълнение на Стратегията за противодействие на изпирането на пари и финансирането на тероризма в Република България.Законопроектът съдържа и предложения за техническа редакция на някои разпоредби, както и допълнителни уточнения с оглед прецизиране на текстове в ЗДДС.Със свое решение правителството одобри законопроект за изменение и допълнение на Закона за акцизите и данъчните складове и предлага на Народното събрание да го приеме.Промените са свързани с ясно дефиниране на понятията, свързани с течностите за електронни цигари, съдържащи или несъдържащи никотин. Въведени са разпоредби за ограничаване на данъчнозадължените лица от презапасяване с тютюневи изделия в случаите на влизане в сила на нови акцизни ставки. Предлага се създаването на механизъм, чрез който да се подобри взаимодействието на митническата администрация с лицата, извършващи спедиторска, логистична и транспортна дейност за да се сведе до минимум възможността за транегранични доставки на укрити акцизни стоки в държави от Западна Европа.Измененията и допълненията ще допринесат за избягване на неясноти и възможностите за разнопосочно данъчно тълкуване, както и за отстраняване на констатирани проблемни области при прилагането на закона.'}], 'type': 'BTA, Mediapool, Pik'}
{'news1': {'title': 'Министерски съвет', 'content': 'Решения:\nПравителството одобри допълнителни разходи по бюджета на Министерството на външните работи за 2024г., свързани с участието на България в Европейския механизъм за подкрепа намира\nСъс свое Постановление Министерският съвет на Република България одобри допълнителни разходи по бюджета на Министерството на външните работи за 2024 г. в размер на 9 001 606 лева, които ведомството е изплатило от своя бюджет във връзка с мерките за помощ по линия на ангажиментите на страната ни и участието ни в Европейския механизъм за подкрепа на мира и представителството на страната в Комитета на механизма.\nЕвропейският механизъм за подкрепа на мира е учреден с Решение (ОВППС) 2021/509 на Съвета от 22 март 2021 г. като извънбюджетен фонд на ЕС, чрез който да бъдат финансирани всички инициативи в рамките на Общата външна политика и политика на сигурност (ОВППС) на Съюза, които имат военни или отбранителни последици. Финансовият инструмент е част от цялостния подход на ЕС за финансиране на външни дейности и инициативи, чиято цел е да се формира интегрирана, всеобхватна и последователна политика за сигурност на ЕС. Чрез Европейския механизъм за подкрепа на мира се финансират военните мисии и операции на ЕС по линия на Общата политика за сигурност и отбрана, както и мерки за помощ, каквито са например доставка на военно оборудване за увеличаване на отбранителните способности на партньорите, необходима инфраструктура или техническо съдействие по искане на трети държави или регионални или международни организации и други мащабни дейности в рамките на ОВППС на ЕС за партньорите на ЕС и неговите държави членки навсякъде по света. Средствата се събират на годишна основа чрез вноски от държавите членки на ЕС.\nСъс свое Решение № 704 от 7 октомври 2021 г Правителството определи Министерството на отбраната и Министерството на външните работи за отговорни институции в Република България за осигуряване изплащането на ежегодната национална вноска в бюджета на новия финансов инструмент на ЕС - Европейския механизъм за подкрепа на мира. Двете министерства са определени за отговорни институции и за представителството на страната ни в Комитета на механизма, като МВнР осигурява участието на България по отношение на мерките за помощ, състоящи се от действия на ЕС съгласно член 28 от Договора за ЕС.\n\xa0\nПравителството се разпореди с имоти\nСъс свое решение правителството възложи на Националната агенция за приходите да осъществи съответните правни и фактически действия по реда на Данъчно-осигурителния процесуален кодекс и да продаде имущество, отнето в полза на държавата. Решението се приема по предложение на Междуведомствения съвет за управление на отнетото имущество. То обхваща 13 случая с влезли в сила съдебни актове и издадени изпълнителни листове за имущество, представляващо недвижими имоти - земя и сгради, леки и товарни автомобили, дружествени дялове и акции, златни бижута.\nПравителството взе решение да прехвърли безвъзмездно правото на собственост върху имоти - частна държавна собственост на Община Благоевград. Те са с обща площ от 16 046 кв. м. Общината ще ги използва за реализирането на общински обект от първостепенно значение: „Съоръжение за укрепване на свлачищно-срутищен участък над път BLG 2061 /1-1/ Благоевград - Бистрица - летовище „Бодрост“ - местност „Картала“, при съобразяване на законодателството и правилата в областта на държавните помощи. При нереализиране на предвидения обект в срок до 5 години от придобиването на имотите, общината е длъжна да прехвърли собствеността върху тях на държавата. Съгласно правителственото решение областният управител на област Благоевград трябва да упражнява контрол и да осъществява периодични проверки за изпълнението на решението.\nПравителството учреди възмездно безсрочно сервитутно право на прокарване на отклонение от общи мрежи и съоръжения на техническата инфраструктура върху части от имоти - публична държавна собственост, в полза на „ШАЛАМАНОВ -79“ ЕООД - Петрич. Предвижда се в сервитутната зона да се изгради външно ел.-захранване до имота, собственост на дружеството.\nСлед заплащане на цената на сервитутното право в размер на 149 лева без ДДС от титуляря, областният управител на Благоевград трябва да издаде заповед за неговото учредяване и да отрази промяната в актовете за публична държавна собственост за имотите, които е необходимо да състави.\nКабинетът даде разрешение за промяна на статута на част от имот, представляващ сграда, като я обяви за частна държавна собственост и даде съгласието си тя да бъде премахната от активите на НК „Железопътна инфраструктура“. Имотът се намира на територията на гр. Плиска. Това ще позволи реализацията на проект: „Възстановяване на проектните параметри в гара Плиска от км 129+040 до км 130+190, с дължина 1 150 метра по IX-та жп линия“.\nПравителството даде съгласие за отдаване под наем на обекти, собственост на „БДЖ- Пътнически превози” ЕООД. Те представляват открити площи и се намират на територията на гр. Горна Оряховица. Отдаването под наем ще се извърши чрез пряко договаряне с „БДЖ-Товарни превози“ ЕООД.\nМинистерският съвет даде съгласие за отдаване под наем на обект, собственост на „БДЖ-Товарни превози” ЕООД. Обектът представлява открита площ и се намира на територията на гр. Бургас. Отдаването под наем ще се извърши чрез пряко договаряне с „БДЖ-Пътнически превози“ ЕООД.\nПравителството прие решение за учредяване на безвъзмездно право на ползване на поземлени имоти в горски територии в землището на село Трънак, община Руен. Имотите попадат в района на дейност на Териториално поделение „Държавно горско стопанство Айтос” към Държавно предприятие „Югоизточно държавно предприятие” - гр. Сливен. За срок от 3 години там ще се извършват теренни археологически проучвания и консервация на археологически ценности, които са необходими за реализацията на „Лупинг от Рупча до Ветрино”, обявен за национален обект. Решението е в съответствие със Закона за горите, с който се допуска извършване на теренни проучвания и консервация в поземлени имоти в горски територии - частна държавна собственост.\nМинистерският съвет прие решение за учредяване на възмездно безсрочно ограничено вещно право - сервитут, върху част от поземлен имот - публична държавна собственост. Сервитутът се учредява за изграждане на кабелна линия за захранване в землището на гр. Стрелча, община Стрелча. Решението е в съответствие със Закона за държавната собственост, който позволява да се учредяват ограничени вещни права, когато това е необходимо за изграждане на линейни обекти на техническата инфраструктура, или когато друго техническо решение е икономически нецелесъобразно.\n\xa0\nПравителството одобри Меморандум за разбирателство между НАП и Агенция „Зекят, данъци и митници“ на Кралство Саудитска Арабия\nСъс свое решение Министерският съвет одобри проект на Меморандум за разбирателство в сферата на данъчната администрация между Националната агенция за приходите (НАП) на Република България и Агенция „Зекят, данъци и митници“ на Кралство Саудитска Арабия.\nЧрез документа ще се засили ефективността на механизмите за сътрудничеството и обмен на информация между двете администрации, ще се повиши и експертният потенциал.\n\xa0\nБългария открива консулство в Мавритания\nМинистерският съвет прие решение за откриване на консулство на Република България в Ислямска република Мавритания, ръководено от почетно (нещатно) консулско длъжностно лице със седалище в град Нуакшот и с консулски окръг, обхващащ територията на Ислямска република Мавритания и за назначаването на Юсеф Исмаил Абейдна, мавритански гражданин, за почетно (нещатно) консулско длъжностно лице.\nГ-н Юсеф Абейдна е изявен мавритански бизнесмен и в качеството си на почетно (нещатно) консулско длъжностни лице на България се очаква да съдейства за цялостното развитие на двустранните отношения, ангажирайки се да подпомага заинтересовани български компании да представят своите продукти и услуги на мавританския пазар, да участват в изложения и др., както и да оказва съдействие на български граждани в Мавритания, насърчавайки културния, образователния и научния обмен между двете страни.\nИкономическият профил на мавританската столица включва индустрия за добив на газ, търговия и услуги, риболов, селско стопанство и др., като в Нуакшот са разположени и водещите университети и изследователски центрове.\n\xa0\nПравителството утвърди споразумението за премахване на визите за граждани на Султаната Оман - притежатели на дипломатически, специални и служебни паспорти\nМинистерският съвет утвърди, подписаното на 23 септември 2024 г. Споразумение между Правителството на Република България и Правителството на Султаната Оман за взаимно освобождаване от изискванията за притежаване на визи за краткосрочно пребиваване на притежателите на дипломатически, специални и служебни паспорти.\nСпоразумението бе подписано в Ню Йорк от министъра на външните работи на Република България Иван Кондов по време на Седмицата на високо равнище и Общия дебат на 79-та сесия на ОС на ООН.\nСултанатът Оман е стабилен търговско-икономически партньор на България в Близкия изток, като съществува огромен потенциал за бъдещо разширяване на контактите между двете държави. Страната има бързо развиваща се икономика и модернизиращ се енергиен сектор.\nС премахването на визовите изисквания за притежателите на дипломатически, специални и служебни паспорти ще бъде даден тласък за активизиране на политическия диалог и бизнес контактите между Република България и Султаната Оман.\nСпоразумението ще започне да се изпълнява на 30-тия ден от датата на получаване на последното писмено уведомление по дипломатически път, с което двете държави се информират взаимно за изпълнение на националните си изисквания за влизането му в сила.\n\xa0\nБългария ще предостави помощ за цивилното население на Газа чрез подкрепа за дейността на Световната здравна организация\nПравителството одобри проект на Споразумение за дарителство между Световната здравна организация и Република България за предоставянето на доброволна вноска в подкрепа на дейността на СЗО в Ивицата Газа в размер на 100 000 евро (195 583 лв.). Решението е в изпълнение на заявения от страната ни хуманитарен принос в рамките на Международната конференция „Призив за действие: Спешен хуманитарен отговор за Газа“, проведена на 11 юни 2024 г. в Йордания. Необходимото финансиране ще бъде осигурено от средства по бюджета на Министерството на външните работи, предназначени за помощ за развитие и хуманитарна помощ.\nИзборът на международна организация, към която да бъде насочен българският принос, е мотивиран от тежката ситуация в здравния сектор в Газа. 84% от здравните заведения са разрушени и здравната система е в колапс, поради критичния недостиг на лекарства, гориво, медицински персонал и оборудване и нарастващия брой на ранените. Силно ограниченият брой функциониращи здравни заведения и значителният брой на ранените и нуждаещите се от постоянна медицинска грижа лица доведоха до засилено присъствие на СЗО на терен. Приоритет на оперативния отговор на организацията е увеличаване на капацитета за реагиране при извънредни ситуации; подобряване на достъпа до основни здравни услуги; подкрепа за съществуващите здравни заведения и др. СЗО допринася и за оценката на нуждите от незабавно възстановяване на инфраструктурата в Ивицата Газа и подкрепя проекти с тази цел.\nВ рамките на възможностите си България е последователна в предоставяната подкрепа за преодоляване на тежката хуманитарна ситуация в Ивицата Газа след началото на кризата в резултата на терористичната атака на „Хамас“ срещу Израел на 7 октомври 2023 г. Подкрепяме всички международни усилия, насочени към облекчаване положението на цивилното население в Газа и към увеличаване на хуманитарните доставки.\n\xa0\nОдобрени са промени в Наредбата за администриране на нередности по Европейските фондове при споделено управление\nПравителството прие проект на Постановление на Министерския съвет за изменение и допълнение на Наредбата за администриране на нередности по Европейските фондове при споделено управление, приета с Постановление № 111 на Министерския съвет от 2023 г. (обн., ДВ, бр. 70 от 2023г.).\nПроектът на ПМС предвижда промени в чл. 25 от раздел III „Регистриране и докладване на нередности. Използване на информационни системи за докладване на нередности“ на глава втора на НАНЕФСУ. Предвижданите промени са във връзка с извършен одит от Сметната палата на Република България и направени констатации в одитен доклад № 0300201720 за извършен одит на изпълнението „Администриране на нередности“ за периода от 01.01.2017 г. до 31.12.2020 г. за съществуващи проблеми, касаещи администрирането на нередности. Одитът на Сметната палата констатира, че не е постигната добра информационна и аналитична осигуреност на процеса по администриране на нередности, във връзка с което е направена следната препоръка: „2. Да се предложи за обсъждане на Съвета АФКОС и да се създаде необходимата нормативна рамка за разширяване на функциите на дирекция АФКОС в посока заемане на водеща роля при: 2.1. Определяне на изискванията и параметрите на ИСУН 2020 по отношение на данните, връзките между отделните модули и справките, свързани с процедурите по администриране на нередности; 2.2. Даване на методически указания за въвеждане на информация, свързана с администрирането на нередности в ИСУН 2020.“ Във връзка с цитираната по-горе препоръка са приети решения от Съвета за координация в борбата с правонарушенията, засягащи финансовите интереси на Европейския съюз (Съвета АФКОС) да се измени и допълни НАНЕФСУ за разширяване функциите на дирекция „Защита на финансовите интереси на Европейския съюз“ (АФКОС) в Министерство на вътрешните работи, в посока заемане на водеща роля при определяне на изискванията и параметрите на Информационната система за управление и наблюдение (ИСУН) по отношение на данните, връзките между отделните модули и справките, свързани с процедурите по администриране на нередности; както и в посока заемане на водеща роля при даване на методически указания за въвеждане на информация, свързана с администрирането на нередности в ИСУН.\nКъм момента има пропуски в нормативната уредба, тъй като условията, редът и механизмът за. функциониране на ИСУН са уредени с Наредбата за определяне на условията, реда и механизма за функциониране на ИСУН и за провеждане на производства пред УО посредством ИСУН, а в посочената наредба не се съдържа необходимата нормативна рамка, която да позволява на дирекция АФКОС да има съответната роля и да участва при определяне на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности, както и относно даване на методически указания за въвеждане на информация, свързана с администрирането на нередности в ИСУН. В действащата нормативна уредба не са разписани специални правила, които да уреждат въвеждането на информация в модулите и подмодулите, касаещи процедурите по администриране на нередности, както и относно участието на дирекция АФКОС при определянето на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности.\nНАНЕФСУ урежда материята в областта на администрирането на нередности за програмите, съфинансирани от ЕФСУ за програмен период 2021 - 2027 г„ както и редът за осъществяване на контрола от дирекция АФКОС по прилагането на процедурите за администриране на нередности, засягащи средства от ЕФСУ. С предвижданите изменения и допълнения в НАНЕФСУ се преследва уреждането на нова функция на дирекция АФКОС, свързана със съвместно определяне от страна на дирекция ЦКЗ и дирекция АФКОС на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности, както и относно заемане на водеща роля при даване на методически указания за въвеждане на информация в ИСУН, свързана с администрирането на нередности. В проекта на ПМС за изменение и допълнение на НАНЕФСУ е предвидено предварително съгласуване с дирекция ЦКЗ на указанията, които ДАФКОС издава, в частта, касаеща функционалностите на ИСУН. Съвместната дейност на дирекция АФКОС и дирекция ЦКЗ в тази насока ще позволи извършването на специфични подобрения и оптимизация на техническите процеси, свързани с администрирането на нередности, да бъде съгласувано с наличието на необходимите ресурси за тяхното разработване и внедряване. В тази връзка дирекция АФКОС следва да вземе участие за извършване на промени при разработването на модул „Проверки“, подмодул „Сигнали за нередности“ и подмодул „База данни нередности“ в Информационната система за управление и наблюдение на средствата от ЕФСУ и въвеждането на нови функционалности в системата по отношение на процедурите по администриране на нередности, както и за извършването на промени в съществуващите функционалности. Дейностите по администриране на нередности включват и попълването на определен набор от данни за сигналите за нередности и за нередностите в ИСУН, а функционалностите на системата позволяват извършване на различни видове справки, които могат да бъдат използвани с различни цели, включително и за целите на анализа на дейностите по администриране на нередности, както и за проследимост на процесите по администриране на нередности в ИСУН.\nС приемането на проекта за изменение и допълнение на НАНЕФСУ ще се създаде необходимата подзаконова нормативна уредба за подобряване на информационната и аналитична осигуреност на процеса по администриране на нередности чрез определяне от дирекция АФКОС на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности. Ще се въведе нормативно основание дирекция АФКОС да издава методически указания за попълването на информация в ИСУН, касаеща администрирането на нередности, което ще доведе до възможност за ефективно изпълнение от управляващите органи на програмите на изискванията за въвеждане на информация в ИСУН. С нормативната промяна ще се осигури проследимост на процесите по администриране на нередности в ИСУН, както и ефективност на изготвяните анализи на дейностите, представляващи администриране на нередности.\nС измененията и допълненията в НАНЕФСУ, чрез съвместното извършване на периодичен преглед на параметрите на ИСУН от дирекция АФКОС и дирекция ЦКЗ, ще се разширят функциите на дирекция АФКОС в посока заемане на водеща роля при определяне на изискванията и параметрите на ИСУН по отношение на данните, връзките между отделните модули и справките, свързани с процедурите по администриране на нередности, както и в посока заемане на водеща роля при даване на методически указания за въвеждане на информация в ИСУН, което ще доведе до оптимизиране на функционалностите на ИСУН по отношение на модул „Проверки“, подмодул „Сигнали за нередности“ и подмодул „База данни нередности“ в ИСУН. Това от своя страна ще доведе до създаването на гаранции за коректност и унифицираност на въведените в системата данни, като по този начин ще се създадат условия управляващите органи да изпълняват нормативните изисквания за въвеждане на достоверна информация в системата, което пряко ще рефлектира върху надеждността на данните в системата и на извличаните справки.\nС въвеждането на новата функция на ДАФКОС, свързана с участието на дирекция АФКОС при определяне на изискванията и параметрите на ИСУН по отношение на данните, връзките между отделните модули и справките, касаещи процедурите по администриране на нередности се цели да се създаде необходимата нормативна рамка за извършване на посочените по-горе технически промени в ИСУН, както и за уреждане на правно основание относно издаваните от ДАФКОС методически указания за попълване на информация в посочения модул и цитираните по-горе подмодули.\nС издаваните от дирекция АФКОС методически указания за попълване на информация в ИСУН в голяма степен ще се отстрани липсата на данни и наличието на некоректни данни относно администрираните от управляващите органи сигнали за нередности и нередности. Оптимизирането на функционалностите на системата, въвеждането на структурирани данни за хода на наказателните или административните процедури, въвеждането на допълнителни филтри, както и връзки между отделните модули, ще позволи да се извличат обобщени данни за процеса по администриране на нередности с различни нива на синтезиране и по широк кръг от показатели. В крайна сметка всичко това ще създаде предпоставки за постигане на по-добра информационна и аналитична осигуреност на процеса по администриране на нередности, а в резултат от това в голяма степен ще се преодолее риска да не се идентифицират значими слабости и грешки в системата за защита на финансовите интереси на Съюза и респективно ще се подпомогне предприемането на своевременни и адекватни коригиращи действия.\nС приемане на проекта за изменения и допълнения на посочения нормативен акт ще се извършат необходимите нормативни промени за подобряване на дейността по мониторинг и анализ на националната система за защита на финансовите интереси на ЕС и ще се осигури ефективност на тази дейност, тъй като ще се отстранят и преодолеят констатираните проблеми, свързани с липсата на добра информационна и аналитична осигуреност на процеса по администриране на нередности. С приемането на разглежданите промени в НАНЕФСУ ще се гарантира правилното и ефективно осъществяване на мониторинг и извършването на детайлни и качествени анализи, които да обхващат всички елементи на системата за защита на финансовите интереси на Съюза.\n\xa0\nНа Института по отбрана „Професор Цветан Лазаров“ се възлага да изпълнява дейности като Военен орган по летателна годност\nМинистерският съвет прие Постановление за изменение и допълнение на Постановление № 54 на Министерския съвет от 2010 г. за приемане на Устройствен правилник на Министерството на отбраната и за определяне на структури на пряко подчинение на министъра на отбраната.\nС настоящия проект на Постановление за изменение и допълнение на ПМС № 54 се възлага на Института по отбрана „Професор Цветан Лазаров“ да изпълнява дейности като Военен орган по летателна годност (National Military Airworthiness Authority - NMAA) и се увеличава щатната им численост с 3 щатни бройки.\nЗа осигуряване на необходимите щатни бройки, съответно се намалява числеността на Министерство на отбраната с 3 щатни бройки по Устройствен правилник на Министерството на отбраната.\nИзмененията ще влязат в сила от 01.12.2024 г.\n\xa0\nОдобрени са допълнителни разходи по бюджета на МТС\nОдобрени са 4,45 млн. лв. допълнителни разходи по бюджета на Министерството на транспорта и съобщенията за 2024 г., за да бъдат компенсирани разходи, направени от „Български пощи“ ЕАД за услуги от общ икономически интерес през 2022 г. и 2023 г. Сумата е в рамките на нормативно определения размер за компенсиране на нетните разходи на дружеството.\nОсигуряването на средствата ще балансира паричните потоци на „Български пощи“ ЕАД и ще обезпечи своевременното изплащане на възнагражденията на служителите, инвестиционните проекти на дружеството, както и ще подобри ликвидността му.\n\xa0\n„Гее 20“ ЕООД, ще проучва скалнооблицовъчни материали в площ „Рибине“\n„Гее 20" ЕООД, гр. Мездра, ще проучва скалнооблицовъчни материали в площ „Рибине", разположена в землището на с. Лесура, област Враца. Това е регламентирано в решение на Министерския съвет, взето на днешното му заседание. Разрешението за проучване се предоставя за срок от две години. През този период „Гее 20" ЕООД ще вложи близо 95 хил. лв. в проучвателните дейности.\n\xa0\nПравителството одобри вътрешнокомпенсирани промени на утвърдените разходи по бюджета на МОСВ за 2024 г.\nСъс свое постановление правителството одобри вътрешнокомпенсирани промени на утвърдените разходи по области на политики/бюджетни програми по бюджета на Министерството на околната среда и водите (МОСВ) за 2024 г.\nС вътрешнокомпенсираната промяна между утвърдените разходи по области на политики и бюджетна програма се извършва основно поради формирана икономия в резултат на нереализирани обществени поръчки, като разходите се насочват към такива с незабавна реализация, както и преразпределение на разходите за персонал без да се променя общо утвърдената им стойност.\nПромените няма да доведат до допълнителни разходи по бюджета на МОСВ, тъй като промяната се извършва в рамките на утвърдените разходи по бюджета на министерството.\n\xa0\nПравителството одобри резултатите от участието на българската делегация в редовното заседание на Съвета на ЕС по конкурентоспособност\nМинистерският съвет одобри резултатите от участието на българската делегация в редовното заседание на Съвета на Европейския съюз по конкурентоспособност (вътрешен пазар и индустрия), което се проведе на 26 септември 2024 г. в Брюксел. Ръководител на българската делегация беше заместник-постоянният представител на Република България към Европейския съюз г-жа Петя Василева.\nСъветът проведе ориентационен дебат по темата „Бъдещето на европейската конкурентоспособност, справяне с предизвикателствата, пред които са изправени индустрията и предприятията на единния пазар". Министрите отбелязаха значението на предложенията в доклада на Марио Драги за „Бъдещето на европейската конкурентоспособност" и подкрепиха непрекъснато подобряване на конкурентоспособността като стратегически и водещ приоритет за следващия институционален цикъл при постигане на баланс между декарбонизацията и конкурентоспособността. Подкрепата за иновациите и тяхното успешно комерсиализиране, задържането на таланти в ЕС и подобряването на квалификациите, свързани с двойния екологичен и цифров преход, бяха посочени като важни области за развитие.\nВ рамките на дискусията за „Рамката за държавната помощ и нейният принос за целите на политиката на ЕС“ министрите се обединиха около необходимостта от опростяване и рационализиране на правилата за държавна помощ и процедурите, свързани с Важните проекти от общоевропейски интерес, от ускорени процедури за държавна помощ за стратегически политики, както и привличане на частни инвестиции.\n\xa0\nПравителството одобри позицията на българската страна за участие в заседание на Съвет „Външни работи (Търговия)“ на ЕС\nПравителството прие Решение за позицията на българската страна за участие във формално заседание на Съвет „Външни работи (Търговия)“ на Европейския съюз, което ще се проведе на 21 ноември 2024 г. в Брюксел, Белгия.\nПо време на заседанието ще бъдат дискутирани въпроси свързани с търговската политика на ЕС, предизвикателствата и бъдещите действия по отношение на водените от Съюза търговски преговори, както и търговските отношения между ЕС и САЩ.\xa0\n\xa0\nПравителството одобри Меморандум за разбирателство между Българската агенция за инвестиции и Агенцията за чуждестранни инвестиции на Социалистическа република Виетнам\nМинистерският съвет прие Решение за одобряване на проект на Меморандум за разбирателство между Българската агенция за инвестиции и Агенцията за чуждестранни инвестиции на Социалистическа република Виетнам.\nМеморандумът ще подпомогне развитието на двустранното икономическо сътрудничество между Република България и Социалистическа република Виетнам.\nЦелта на документа е двете държави да установят и поддържат различни форми на сътрудничество в областта на насърчаването на инвестициите и търговията за повишаване на заетостта, икономическата и социалната стабилност.\nВ Меморандума се предвижда Българската агенция за инвестиции и Агенцията за чуждестранни инвестиции на Социалистическа република Виетнам да бъдат партньори в областта на привличането на инвестиции и реализация на нови инвестиционни проекти. Двете агенции ще предоставят реални възможности за разширяване на бизнес контактите между потенциални инвеститори от България и Виетнам. Двете страни ще обменят информация с цел реализацията на различни инициативи, които насърчават взаимното привличане на инвестиции.\n\xa0\nОпределен е концесионер на морски плаж „Атанасовска коса“ - част 1, община Бургас, област Бургас\nОпределен е концесионер на морски плаж „Атанасовска коса“ - част 1, община Бургас, област Бургас. След проведена открита процедура, Министерският съвет упълномощава Министъра на туризма да сключи договор за концесия с „Еспи Агро“ ООД, в едномесечен срок от влизане в сила на Решението на Министерския съвет за определяне на концесионер на морския плаж.\nКонцесионерът се задължава за целия срок на договора за концесия от 15 г. да предоставя цена за 1 бр. чадър в размер до 1 лв. с ДДС и цена за 1 бр. шезлонг в размер до 1 лв. с ДДС в зоната за платени плажни принадлежности на морския плаж.\nРазмерът на концесионното възнаграждение за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното възнаграждение за морските плажове и предложения от концесионера размер на роялти от 10,50 на сто без ДДС. Годишното концесионно възнаграждение за първата година от срока на концесията е в размер на 127 762,73 лв. без ДДС. Предложението за инвестиции, свързани с популяризирането на природните дадености на морския плаж като естествен природен ресурс за рекреация и отдих и за подобряване на облика му за срока на концесията, е в размер на 387 811,20 лв. с ДДС.\nРазмерът на концесионното възнаграждение се променя е акт на министъра на туризма, считано от влизане в сила на изменения в нормативната уредба, уреждаща реда за неговото определяне.\nНачалната дата на концесията е датата на влизане в сила на концесионния договор.\n\xa0\nЕвропейската диплома е сред темите на заседанието на Съвета по образование, младеж , култура и спорт на ЕС\nЕвропейската диплома ще бъде част от темите, по които ще се дебатира по време на редовното заседание на Съвета по образование, младеж, култура и спорт на ЕС на 25 и 26 ноември 2024 г. в Брюксел.\nМинистрите, отговорни за младежта, ще приемат Заключения на Съвета относно предоставянето на глокални възможности за младите хора, живеещи в селските и отдалечените райони; Резолюция на Съвета относно резултатите от 10-ия цикъл на Диалога на ЕС по въпросите на младежта и Резолюция на Съвета относно Работния план на Стратегията на ЕС за младежта 2025-2027.\nПредвижда се министрите на образованието да приемат Заключения на Съвета относно стратегическите партньорства в образованието и обучението и Препоръка на Съвета относно привлекателни и устойчиви кариери във висшето образование. Министрите на образованието ще дискутират по темата: „Насърчаване на ориентирани към бъдещето умения и конкурентоспособност чрез висшето образование“.\nОчаква се министрите с ресор спорт да одобрят Заключения на Съвета относно насърчаването на трайното наследство от големи спортни събития. Ще обсъдят и ролята на основните характеристики на Европейския спортен модел.\nСъветът на министрите, отговорни за културата и аудиовизията, ще приеме Заключения относно подобряване и насърчаване на достъпа до култура и ще дискутира темата за ролята на библиотеките за развитието на медийната грамотност.\xa0\n\xa0\nОдобрена е позиция на страната за заседание на Съвета на управителите на Черноморската банка за търговия и развитие\nПравителството одобри позиция на България за заседанието на Съвета на управителя на Черноморската банка за търговия и развитие (ЧБТР) на 6 декември 2024 г.\nС решението си Министерският съвет упълномощава управителя за Република България да гласува съгласно одобрената позиция.\nЧерноморската банка за търговия и развитие е международна финансова институция на страните участнички в Черноморското икономическо сътрудничество. Дейността й е насочена към финансиране и насърчаване на регионални проекти от публичния и частния сектор, както и към поощряване на търговската активност между страните акционери.\n\xa0\nОдобрени са допълнителни средства по бюджета на Министерството на здравеопазването\nМинистерският съвет на Република България прие проект на Постановление, с което се одобряват допълнителни средства по бюджета на Министерството на здравеопазването за 2024 г.\nСредствата в размер на 27 731 200 лв. по бюджета на Министерството на здравеопазването за 2024 г. са за предоставяне на допълнителен трансфер на Националната здравноосигурителна каса за финансиране на дейности във връзка с лечението на лица до/над 18-годишна възраст по чл. 82, ал. 1 а, 3 и 6 от Закона за здравето.\nС допълнителните средства ще се осигури адекватно, ритмично и своевременно финансиране на дейностите, които по закон са определени като държавна отговорност и ще се предотврати създаването на социално напрежение и натиск.\n\xa0\nОдобрени са 5 384 660 лв. за капиталови разходи за 2024 г. по бюджета на Националната служба за охрана\nСъс свое постановление правителството одобри средства в размер на 5 384 660 лв. по бюджета на Националната служба за охрана (НСО) за 2024 г., предназначени за обезпечаването на предстоящи плащания по сключени договори за изпълнение на Инвестиционната програма за национални проекти, както и за реализиране на капиталови разходи, подпомагащи административната дейност на Службата.\nНеобходимите средства се осигуряват за сметка на капиталовите разходи по централния бюджет за тази година. Със Закона за държавния бюджет на Република България за 2024 г. капиталовите разходи на първостепенните разпоредители с бюджет за периода 2024 - 2026 г. са изведени в обособен ресурс в централния бюджет. Приоритетните проекти са по Инвестиционната програма за национални проекти с прогнозен план на разходите за 2024 година. Предложеният подход дава възможност за проектите, които са с готовност за незабавна реализация, да получават своевременно необходимите средства от централния бюджет. Целта е постигане на по-добро планиране и разходване на капиталовите разходи, както и по-висока ефективност и прозрачност при изпълнението на инвестиционните програми.\n\xa0\nПравителството утвърди датите на религиозните празници през 2025 г. на вероизповеданията, различни от източноправославното\nПо предложение на ръководствата на религиозните общности в България правителството определи дните на религиозните празници през 2025 г. на вероизповеданията, различни от източноправославното. Съгласно Кодекса на труда и Закона за държавния служител, служителите и работниците, които изповядват тези вероизповедания, могат да ползват, по свой избор, част от платения си годишен или неплатен отпуск за религиозните празници.\nПразниците на Католическата църква у нас са: 21 април - вторият ден от Възкресение, 29 юни - „Св. Св. Апостоли Петър и Павел“, 1 ноември - „Всички Светии“ и 8 декември - Непорочното зачатие на Света Богородица.\nМюсюлманското вероизповедание ще празнува, Рамазан байрам - на 31 март и 1 април, Курбан байрам на 5, 6 и 9 юни, Рождението на Мухаммед на 3 септември.\nЗа религиозната общност на евреите празниците са: 14 април - Песах, 2 юни - Шавуот, 23 септември - Рош Ашана, 1 октомври - Йом Кипур и 7 октомври - Сукот.\nАрменската апостолическа православна света църква ще празнува Рождество Христово на 6 януари, 20 април - Възкресение Христово, 29 май - Възнесение Господне, 8 юни - Петдесетница, 20 юли - Преображение Господне и 18 август - Успение Богородично.\nПразничните дни за обществото „Бяло братство” са: 22 март - Ден на пролетното равноденствие, раждането на Учителя Петър Дънов - 12 юли, Съборните дни - 19, 20 и 21 август, и Денят на Учителя - 27 декември.\nЦърквите на адвентистите от Седмия ден ще празнуват шест съботни дни, ако според трудовия им или служебен договор са задължени да работят в тези дни.\nПоследователите на Будистка общност „Карма Кагю“ - България ще празнуват на 11 юни - Весак (ден на раждането, просветлението и паранирваната на Буда Шакямуни).\nСвидетелите на Йехова в България отбелязват Възпоменанието на смъртта на Исус Христос на 12 април и Конгресни дни на 4, 5, 6, 11 и 12 юли.\nЕвангелските църкви ще празнуват 31 октомври деня на Реформацията.\nБахайска общност в България - 20 март - Ноу Руз, 20 април - Резван, 28 май - Възнесението на Бахаулла, 9 юли - Мъченическата смърт на Баб, 22 октомври - Рождение на Баб, Рождение на Бахаулла - 23 октомври.\nБудистка общност в България - 14 януари - Махаянска Нова година, 15 февруари - Паранирвана - Преминаване в Нирвана, 28 февруари и 2 март - Лосар - Тибетска Нова година, 12 май - Весак - Раждането и Просветлението на Буда, 8 декември - Денят Бодхи -- Ден на Свещеното дърво.\nОбщество за Кришна съзнание - 14 март - Гаура Пурнима, 6 април - Рама Навами, 11 май - Нрисимха Чатурдаши и 16 август - Кришна Джанмащами.\n\xa0\nОдобрени са промени в Закона за данъците върху доходите на физическите лица\nМинистерският съвет одобри проект на Закон за изменение и допълнение на Закона за данъците върху доходите на физическите лица. С него се усъвършенства данъчното законодателство и се улесняват данъчно задължените лица.\nС промените се прецизират разпоредбите за ползване на данъчни облекчения за деца, включително и с увреждания, от родител, на когото не е предоставено упражняването на родителските права в случаите на развод или когато няма сключен брак. По този начин ще се внесе повече яснота по отношение на поредността на ползване на съответното данъчно облекчение от двамата родители. То трябва да се ползва от родителя, на когото са предоставени родителските права и само ако този родител няма достатъчно доходи облекчението да може да се ползва изцяло или частично от този, на когото не са предоставени.\nАктуализират се разпоредби на закона и се синхронизират с действащите правила за внасяне на данъци в Националната агенция за приходите по сметките за приходи на Централното управление на НАП в Българска народна банка, по които данъчно задължените лица извършват плащания, считано от 01.10.2023 година.\nИзмененията предвиждат създаване на административнонаказателна санкция за непредставени или представени извън срока информация и данни по глава пета от Закона за Националната агенция за приходите.\nПромени ще бъдат направени и във Валутния закон във връзка с препоръки на Комитета MONEYVAL по усъвършенстване на мерките срещу изпирането на пари.\n\xa0\nОдобрени са промени в Закона за корпоративното данъчно облагане\nСъс свое решение правителството одобри проекта на Закон за изменение и допълнение на Закона за корпоративното данъчно облагане.\nПредложените промени са свързани с продължаване прилагането на минималната помощ чрез преотстъпване на корпоративен данък в случаите на производствена дейност в общини с безработица, по-висока от средната за страната. Помощта ще се прилага за периода от 1 януари 2024 г. до 31 декември 2030 г., включително за корпоративния данък за 2030 г., в съответствие с новия Регламент (ЕС) 2023/2831 на Комисията от 13 декември 2023 г. относно прилагането на членове 107 и 108 от Договора за функционирането на Европейския съюз към помощта de minimis.\nВъвеждат се и уточняващи и/или допълнителни разпоредби по отношение на минималното данъчно облагане на многонационалните и големите национални предприятия, които са в съответствие с Модела на правила, Коментара към тях, административните насоки и другите документи от Рамката за прилагане на типовите глобални правила срещу свиване на данъчната основа на ОИСР, както и мерки за актуализиране и синхронизиране на текстове от ЗКПО с други актове - като отмяна на текстовете, касаещи ваучерите за храна на хартиен носител и тези, свързани с промяната в сметките на Националната агенция за приходите.\nВ преходните и заключителни разпоредби на проектозакона са предложени промени в Данъчно-осигурителния процесуален кодекс, свързани с изискванията на ОИСР за осигуряване на конфиденциалност на съдържанието на информационната декларация за допълнителния данък. Във връзка с предложените текстове за изменение и допълнение на ЗКПО, съдържащи парични стойности в левове, се предлага и изменение и допълнение на Закона за въвеждане на еврото в Република България в частта на преходната разпоредба на § 36, с която е направеното изменение в ЗКПО, с което ще се постигне пълна синхронизация на ЗКПО със Закона за въвеждане на еврото в Република България.\n\xa0\nОдобрено е изменение на Закона за данък върху добавената стойност\nСъс свое решение правителството прие проекта на Закон за изменение и допълнение на Закона за данък върху добавената стойност.\nПромените са с цел въвеждане на изисквания, налагани от правото на Европейския съюз, както и за усъвършенстване на данъчното законодателство.\nС разпоредбите на Директива (ЕС) 2020/285 са приети правила, с които се предоставя значителен стимул за стартиращите предприятия и се осигурява възможност за извършване на ефективен контрол върху по-големите данъчно задължени лица, за заделяне на повече ресурси за борба с измамите с данък върху добавената стойност и за подобряване на прилагането на настоящата система на ДДС.\nВ изпълнение на задължението за въвеждане в ЗДДС на Директива (ЕС) 2020/285 има разпоредби за специални режими за малки предприятия - режим за малки предприятия в страната и режим за малки предприятия в Европейския съюз. Специалните режими за малките предприятия имат за цел да намалят разходите, понасяни от малките предприятия, които са пропорционално по-високи от разходите на големите предприятия, поради по-ограничените им ресурси за справяне със сложността и разпокъсаността на системата на ДДС в ЕС.\nВъв връзка с предложените промени, наложени от въвеждането на разпоредбите на Директива (ЕС) 2020/285, в законопроекта има изменения и в общите правила за регистрация и дерегистрация по реда на ЗДДС.\nВъведено е задължение за предоставяне на данни за наличните дълготрайни активи и материални запаси от регистрираните по закона лица. Декларирането им е заложено като мярка за намаляване дела на сивата икономика, за борба с данъчните измами, укриването на данъци и отклонението от данъчно облагане в Плана за действие за изпълнение на Стратегията за противодействие на изпирането на пари и финансирането на тероризма в Република България.\nЗаконопроектът съдържа и предложения за техническа редакция на някои разпоредби, както и допълнителни уточнения с оглед прецизиране на текстове в ЗДДС.\n\xa0\nОдобрени са промени в Закона за акцизите и данъчните складове\nСъс свое решение правителството одобри законопроект за изменение и допълнение на Закона за акцизите и данъчните складове и предлага на Народното събрание да го приеме.\nПромените са свързани с ясно дефиниране на понятията, свързани с течностите за електронни цигари, съдържащи или несъдържащи никотин. Въведени са разпоредби за ограничаване на данъчнозадължените лица от презапасяване с тютюневи изделия в случаите на влизане в сила на нови акцизни ставки. Предлага се създаването на механизъм, чрез който да се подобри взаимодействието на митническата администрация с лицата, извършващи спедиторска, логистична и транспортна дейност за да се сведе до минимум възможността за транегранични доставки на укрити акцизни стоки в държави от Западна Европа.\nИзмененията и допълненията ще допринесат за избягване на неясноти и възможностите за разнопосочно данъчно тълкуване, както и за отстраняване на констатирани проблемни области при прилагането на закона.\n\xa0\nОдобрен е проект за изменение и допълнение на Закона за движение по пътищата\nПравителството одобри проект за изменение и допълнение на Закона за движение по пътищата. Заложената основна цел е предложените изменения и допълнения, е повишаване на безопасността на движението по пътищата, ограничаване и поставяне началото на тенденция за трайно намаляване на броя на загиналите и ранените от пътнотранспортни произшествия, увеличаване на превантивния ефект, подобряване на ефективността от контролната дейност, ограничаване на усещането за безнаказаност в нарушителите на правилата за движение.\nЗаконопроектът обхваща следните основни изменения и допълнения:\nРегламентират се подробно стойностите на максимално разрешената скорост за движение в населено място, извън него, автомагистрала и скоростен път за различните категории, към които спадат управляваните ог водачите моторни превозни средства. Въвеждат се и нормативни изисквания и регламентация на нарушение на средна скорост, като за място на извършеното нарушение се счита участъка от пътя, за който то е установено;\nПрецизират се някои от правилата за движение по пътищата в населените места - регламентиране на зони, в рамките на които да важи едно и съшо ограничаване на скоростта от 30 км/ч на всички превозни средства;\nВъвеждат се конкретни задължения към стопаните на пътя оглед подобряване на организацията на движението след строително-ремонтни дейности своевременно отстраняване на временни пътни знаци заменяне на увредени знаци, предпазни съоръжения, почистване на пътното платно и др.;\nПредлага се и въвеждането на изискването водач, навършил 1 7-годишна възраст, да шофира с придружител;\nПредлага се отмяна на изискването за поставяне на стикер на знак за сключена задължителна застраховка ..Гражданска отговорност" па автомобилите и за носенето па контролен талон към знака. Въвежда се и по-детайлна законова регламентация на издаваните разрешения за провеждане на допълнително обучение за възстановяване на контролни точки;\nВъвежда се допълнително изискване към оборудването на превозните средства с пожарогасители;\nПредлага се отмяна на досега действащия Правилник за прилагане на ЗДвП, след като част от разпоредбите му бъдат уредени на законово ниво - например систематизиране на правилата за знаците, маркировките и светофарите, другите средства за сигнализация, опознавателни знаци, поставяни на превозните средства;\nРегламентират се на законово ниво всички случаи на прекратяване на регистрацията на регистрирано ППС и се създават условия за облекчаване на административната тежест върху гражданите и бизнеса;\nПредложено е улесняване на процедурите по съобщаване и връчване на издадените електронни фишове и наказателни постановления.\nЗа нарушения, за които е предвидено наказание лишаване от право да се управлява МПС се предвиждат нови административни мерки за временно отнемане на СУМПС за всички случаи, за които законодателят е предвидил такова наказание;\nПредложена е и промяна в размера на налаганите наказания, както по отношение на лишените от право на управление, така и по отношение на наказанието глоба, като се фиксират и техният размер. Предвижда се и изменение на ЗАНН. с което да бъде улеснен процесът на връчването на съответните наложени наказания, включително и възможността за връчване на отпечатан дигитален образ на издаденото наказателно постановление;\nПредложена е възможност за осъществяване на контрол от органите на МВР с необозначени превозни средства-той ще се извършващ от полицейските органи, изпълняващи служителите си задължения в униформено облекло;\nПредвиден е и информационен обмен между компетентните за осъществяване на контролна дейност органи.\xa0\n\xa0\nОдобрен е проект на Закон за изменение и допълнение на Закона за храните\nМинистерският съвет прие Решение за одобряване на проект на Закон за изменение и допълнение на Закона за храните.\nЗаконопроектът има за цел да осигури постигане на пълно съответствие с разпоредбите на Директива 2009/54/ЕО на Европейския парламент и на Съвета от 18 юни 2009 г. относно експлоатацията и предлагането на пазара на натурални минерални води, така че да се осигури съответствие на българското законодателство с европейското, включително да се гарантира спазването на принципа „един и същ извор - едно търговско описание”. В тази връзка се въвеждат определения за понятието „находище” и „подземно водно тяло”.\nСъщо така се цели подобряване на законодателната уредба за ограничаване на административната тежест и подобряване на административното обслужване за бизнеса, за гражданите и за износителите на бутилирани води за трети страни.\nС прецизиране на разпоредбата относно издаване на здравен сертификат за износ на бутилирани натурални минерални, изворни и трапезни води, ще се осигурят и условия за издаване на документ, съответстващ на изискванията на компетентните органи на страната, в която ще бъдат изнасяни бутилираните води. Документът ще бъде издаван от здравните власти на Република България. С цел уеднаквяване на законодателството в тази област се предлагат изменения и на Закона за здравето.\n\xa0\nВ Пловдив ще има Институт за системни иновации в храните и виното\nКъм Университета по хранителни технологии - Пловдив ще се създаде Институт за системни иновации в храните и виното, реши правителството.\nИнститутът ще разработва, усъвършенства и прилага научни и технологични подходи за постигане на трансформация на аграрния сектор в България. Новосформираното звено ще има стратегическа роля в намирането и осигуряването на иновационни и съвременни решения за предизвикателствата и проблемите към аграрния сектор в България, включващ частни фирми, държавни и научни институции и други организации. Ще се разработват експертни анализи, стратегии, научно-обосновани политики и други рамкови документи за осигуряване на трансформацията в земеделието чрез качествени продукти и услуги.\nПредложението за откриване на Института е на ректора на Университета по хранителни технологии в Пловдив след решение на академичния съвет на висшето училище.\xa0\n\xa0 \xa0 \xa0 \xa0 \xa0 \xa0\n/МТК/'}, 'matches': [{'title': 'Протест на таксиджии срещу драстично поскъпване на "Гражданска отговорност" активира регулаторите', 'content': 'Таксиметрови шофьори излязоха на протест в много градове и по пътищата на страната, недоволни от поскъпването на задължителната застраховка "Гражданска отговорност", което накара Комисията за защита на конкуренцията да започне проверка дали застрахователите не са се наговорили за вдигането на цените, а Комисията за финансов надзор ги призова да преразгледат намеренията си.\n\nНай-мащабни бяха протестните действия в София, където има най-много таксиметрови автомобили и по обяд те блокираха движението в центъра. Шествия в знак на недоволство имаше също в Кърджали, Русе, Ловеч, Плевен, Самоков, Разград, Пловдив, Добрич, Варна, Хасково, Габрово и др.\n\nКрайната точка на протеста в София бе площад "Княз Александър I" в центъра на столицата. Булевард "Цар Освободител" бе затворен за движение, а автомобилите на протестиращите бяха подредени в пространството пред БНБ и Националната художествена галерия.\xa0Сутринта от Националния стадион "Васил Левски" тръгна и друг протест, организиран от Националния таксиметров синдикат и други организации.\xa0\n\n"Ще им покажем, че със 100 000 души, които се прехранват от такситата в България, шега не бива, камо ли опити за задушаване, или това, което направи застрахователният "октопод" с увеличаването на застраховката "Гражданска отговорност" от 3 до 16 пъти за таксиметровите автомобили през октомври 2024 г.", съобщиха от Съюз "Такси".\n\nПротестиращите настояват за връщане на размера на "Гражданската отговорност" на нивата отпреди октомври.\n\n"Искаме мораториум върху цената на задължителната застраховка "Гражданска отговорност" до изработване на ясен законов механизъм, през застрахователния кодекс, за въвеждането на системата "бонус-малус" и оценка на риска на всеки шофьор, на базата на индивидуалното му представяне", коментира пред БТА Красимир Цветков, председател на Националния таксиметров синдикат.\n\nПо думите му поскъпването на премията е "брутално". "Като казваме "брутално", имаме предвид от 300% до 1110%. На моята кола застраховката от 386 лв. вече е 1077 лв. и продължават да растат. В същото време не намираме абсолютно никаква обосновка за това", каза Цветков. \xa0\n\nЗастрахователите: Честотата на щети при такситата е 20 пъти по-висока\xa0\n\nОще миналата седмица Асоциацията на застрахователите в България обясни подробно какво налага поскъпването.\xa0\n\nОсновни параметри за определяне на цената по застраховка "Гражданска отговорност" са честотата на щетите и размерът на средната щета. Честотата на щетите представлява съотношението на броя щети към броя сключени полици. Автомобилите, използвани за таксиметрови превози, престояват като участници в движението в пъти по-дълго от обикновените автомобили и изминават в пъти повече километри пробег. Те се движат почти непрекъснато и е нормално при тях да се наблюдава в пъти по-висока честота на щетите от обичайната за този вид застраховка.\n\nЗа да установи обективните нива на честотата на щетите и размера на средната щета при всички застраховани МПС и отделно при таксиметровите автомобили за последните 5 години, асоциацията е изискала данни от единната информационна система, администрирана от "Гаранционния фонд". Анализът показва, че размерът на средната щета при такситата е съпоставим със средната за всички застраховани автомобили в България, но честотата на възникване на щети е 20 пъти по-висока.\n\n"При сходни нива на размера на средното обезщетение, което се изплаща за произшествие на леки автомобили и такива, използвани за таксиметрови превози, и 20 пъти по-често настъпване на застрахователни събития, необходимата премия за покритие на риска при таксиметровите автомобили е нормално да бъде в пъти по-висока от тази за останалите леки автомобили", коментираха от АБЗ.\n\nОттам предупредиха, че ако не се вдигне застраховката на такситата, ще вдигне цената на всички останали шофьори. "Ако в съвкупността на всички застраховани автомобили, тези с по-висок риск не плащат по-висока премия от другите, съответстваща на техния риск, то премията на всички автомобили трябва да се повиши, за да се осигурят достатъчно средства за изплащане на обезщетенията. Това би било несправедливо за останалите застраховани лица", казаха от АБЗ.\n\n"Продължаваме промяната": Не е нормално цените да се вдигнат три пъти\xa0\n\n"Не е нормално застраховката да ви се покачва в един и същи ден от всички застрахователи. Това прилича на картел", заяви съпредседателят на "Продължаваме промяната" Кирил Петков, който заедно с Асен Василев, се присъедини към протеста на таксиметровите шофьори в София. Двамата обещаха да изпратят писмо до Комисията за защита на конкуренцията (КЗК), за да провери случая и да не се измъква по тъча.\xa0\n\n"Не е нормално цените от днес за утре да се вдигнат три пъти. Не е нормално да има дискриминация към един конкретен бранш - повишени застраховки трябва да плащат само тези, които правят катастрофи, а не всички", добави Асен Василев. По думите му, ако всички излязат да си отстояват правата, както го правят таксиметровите шофьори, България има шанс да се оправи.\xa0\n\nСпоред Петков и Василев казусът с "Гражданската отговорност" доказва колко са важни регулаторите в държавата.\n\nКЗК се самосезира заради съмнения за картел\xa0\n\nМеждувременно Комисията за защита на конкуренцията (КЗК) обяви, че се самосезира във връзка със съмнения за картелно споразумение за увеличението на цената на застраховка "Гражданска отговорност" за таксиметровите водачи, съобщиха от комисията след старта на протеста на таксиметровите шофьори.\n\nОт комисията допълват, че още преди официалното постъпване на 19 ноември на сигнал от Сдружението с нестопанска цел "Съюз такси", както и на сигнал от сряда сутрин от Асоциацията на таксиметровите водачи - Пловдив, КЗК вече е извършила мащабно предварително проучване, което налага комисията да се самосезира незабавно относно наличието на евентуално антиконкурентно поведение на участници в застрахователния сектор, което има за цел или резултат предотвратяване, ограничаване или нарушаване на конкуренцията на пазара. Решението за образуване на производство ще бъде разгледано на закрито заседание на комисията на 21 ноември 2024 г. и ще бъде публикувано на сайта на КЗК.\n\nКЗК ще извърши проучване на причините за повишаването на цените на застраховката "Гражданска отговорност". Наред с традиционния инструментариум за провеждане на проучването, КЗК възнамерява да използва и информация, събрана в резултат на проведени срещи с участниците на съответния пазар, регулаторните органи в сектора, както и експерти в областта, отбелязват от комисията.\xa0\n\nКФН към застрахователите: Преразгледайте си тарифите\n\nКомисията за финансов надзор (КФН), която само допреди две седмици обясняваше, че не може да се направи много по отношение на цената на "Гражданската отговорност", изведнъж призова застрахователите да преразгледат тарифите си.\n\n"За да бъде намерено решение на възникналия спор, КФН призовава всички застрахователи, лицензирани да извършват дейност по застраховка "Гражданска отговорност" на автомобилистите, да предприемат незабавно всички необходими действия по преразглеждане на тарифите си по тази задължителна застраховка и да преосмислят настоящото си пазарно поведение, без да нарушават изискванията за достатъчност на застрахователната премия и своята рискова стратегия, с оглед постигане на справедливи пазарни цени за ползвателите на застрахователни услуги и осигуряване на стабилен и конкурентен застрахователен пазар", казаха от КФН.'}, {'title': 'Кабинетът "Главчев" е за чисти от стикери стъкла на автомобилите', 'content': 'Правителството одобри проект\xa0за изменение и допълнение на Закона за движение по пътищата.\xa0Заложената основна цел в предложените изменения и допълнения, е повишаване на безопасността на движението по пътищата, ограничаване и поставяне началото на тенденция за трайно намаляване на броя на загиналите и ранените от пътнотранспортни произшествия, увеличаване на превантивния ефект, подобряване на ефективността от контролната дейност, ограничаване на усещането за безнаказаност в нарушителите на правилата за движение.Законопроектът обхваща следните основни изменения и допълнения:Регламентират се подробно стойностите\xa0на максимално разрешената скорост за движение в населено място, извън него, автомагистрала и скоростен път за различните категории, към които спадат управляваните от водачите моторни превозни средства. Въвеждат се и нормативни изисквания и регламентация на нарушение на средна скорост, като за място на извършеното нарушение се счита участъкът от пътя, за който то е установено;Прецизират се някои от правилата за движение по пътищата\xa0в населените места - регламентиране на зони, в рамките на които да важи едно и също ограничаване на скоростта от 30 км/ч на всички превозни средства;Въвеждат се конкретни задължения\xa0към стопаните на пътя с оглед подобряване на организацията на движението след строително-ремонтни дейности, своевременно отстраняване на временни пътни знаци, заменяне на увредени знаци, предпазни съоръжения, почистване на пътното платно и др.;Предлага се и въвеждането на изискването\xa0водач, навършил 17-годишна възраст, да шофира с придружител;Предлага се отмяна на изискването за поставяне на стикер на знак\xa0за сключена задължителна застраховка „Гражданска отговорност“ на автомобилите и за носенето па контролен талон към знака. Въвежда се и по-детайлна законова регламентация на издаваните разрешения за провеждане на допълнително обучение за възстановяване на контролни точки;Въвежда се допълнително изискване към оборудването на превозните средства с пожарогасители;Предлага се отмяна на досега действащия Правилник за прилагане на ЗДвП, след като част от разпоредбите му бъдат уредени на законово ниво - например систематизиране на правилата за знаците, маркировките и светофарите, другите средства за сигнализация, опознавателни знаци, поставяни на превозните средства;Регламентират се на законово ниво всички случаи\xa0на прекратяване на регистрацията на регистрирано ППС и се създават условия за облекчаване на административната тежест върху гражданите и бизнеса;Предложено е улесняване на процедурите\xa0по съобщаване и връчване на издадените електронни фишове и наказателни постановления.За нарушения, за които е предвидено наказание лишаване\xa0от право да се управлява МПС се предвиждат нови административни мерки за временно отнемане на СУМПС за всички случаи, за които законодателят е предвидил такова наказание;Предложена е и промяна в размера на налаганите наказания, както по отношение на лишените от право на управление, така и по отношение на наказанието глоба, като се фиксират и техният размер. Предвижда се и изменение на ЗАНН. с което да бъде улеснен процесът на връчването на съответните наложени наказания, включително и възможността за връчване на отпечатан дигитален образ на издаденото наказателно постановление;Предложена е възможност за осъществяване на контрол от органите на МВР\xa0с необозначени превозни средства-той ще се извършващ от полицейските органи, изпълняващи служителите си задължения в униформено облекло;Предвиден е и информационен обмен между компетентните\xa0за осъществяване на контролна дейност органи.'}], 'type': 'BTA, Mediapool, Pik'}
{'news1': {'title': 'Речникът на Кембридж избра "манифест" за дума на 2024 година', 'content': 'Речникът на Кембридж избра "манифест" за дума на 2024 година, след като знаменитости като певицата Дуа Липа и гимнастичката Симон Байлс говориха за "манифестирането" (проявяването) на своя успех, предаде Пи Ей мидия/ДПА.\xa0\nТерминът, който набра популярност в ТикТок (TikTok) и други социални медии, e прегледан близо 130 000 пъти на сайта на речника тази година, което го прави една от най-търсените думи на 2024 г.\nУендалин Никълс, мениджър на издателството на речника на Кембридж, каза, че търсенето на думата манифест се е увеличило "значително" тази година.\xa0\n"Употребата й нарасна значително във всички видове медии поради събитията през 2024 г. и показва как значенията на една дума могат да се променят с течение на времето", каза тя.\nПевицата Дуа Липа каза тази година, че е "манифестирала" своето участие като хедлайнер на фестивала Гластънбъри.\nСпоред лексикографите терминът "да се манифестираш" ("да се проявиш") е еволюирал, за да се използва в смисъла на "да си представиш, че постигаш нещо, което искаш, с убеждението, че като го направиш, вероятността то да се случи е по-голяма".\nД-р Сандер ван дер Линден, автор на книгата "Психология на дезинформацията" и професор по социална психология в университета на Кембридж, предупреди, че идеята за манифестиране на успех няма научна обосновка.\n"Манифестирането е това, което психолозите наричат "магическо мислене" или общата илюзия, че определени умствени ритуали могат да променят света около нас", каза той.\n"Манифестирането придоби огромна популярност по време на пандемията в ТикТок с милиарди гледания, включително популярния метод 3-6-9, който призовава да записвате желанията си три пъти сутрин, шест пъти следобед и девет пъти преди лягане".\xa0\n"Тази процедура насърчава обсесивно и компулсивно поведение без забележими ползи", продължава д-р Дер Линден.\xa0\n"Можем ли обаче наистина да обвиняваме хората, че опитват това, след като известни личности открито "манифестират" успеха си?\nМанифестирането на богатство, любов и власт може да доведе до нереалистични очаквания и разочарование", казва още професорът. "Помислете за опасната идея, че можете да излекувате сериозни заболявания просто като си го пожелаете", допълва той.\nСпоред него има добри изследвания за стойността на позитивното мислене, самоутвърждаването и поставянето на цели.\n"Изключително важно е обаче да се разбере разликата между силата на позитивното мислене и преместването на реалността с ума - първото е здравословно, докато второто е псевдонаука", казва още д-р Сандер ван дер Линден.\xa0\nНай-старият смисъл на думата "манифест" - която английският поет Джефри Чосър през 14-и век изписва като manyfest, е прилагателното, означаващо "лесно забележим или очевиден".\n/РБ/'}, 'matches': [{'title': '"Манифестирам" стана дума на годината според Кеймбридж', 'content': 'Думата "манифестирам" е обявена за дума на годината от речника на Кеймбридж, който добавя, че ще включи ново определение на думата в своите речници. Това съобщи BBC.\n\nВъпреки че самата дума не е нова, начинът, по който се използва от знаменитости и влиятелни личности, е нов.\n\nКакво изобщо означава "манифестирам"?\n\nДумата на английски език "manifest" може да е както съществително име (манифестиране), така и да се използва като глагол (манифестирам). Заимствана от латински и френски, в английския език думата първоначално означава "лесно забележим или очевиден", преди да започне да се използва като глагол със значение "показвам нещо ясно".\n\nСпоред речника на Кеймбридж в началото на XX век тя започва да се използва в смисъл на "да накарам нещо да се случи, чрез своите намерения, умишлено или неумишлено".\n\nУпотребата на "манифестирам" в този смисъл придоби популярност с нарастващия брой "манифестиращи инфлуенсъри", които популяризираха тази научно недоказана практика в социалните мрежи дотолкова, че през май 2023 г. новото ѝ тълкувание беше добавено в речника на Кеймбридж.\n\nОт университета в Кеймбридж обясняват най-съвременната дефиниция на понятието като "да си представиш постигането на нещо, което искаш, с убеждението, че това ще направи по-вероятно то да се случи".\n\nТази година "манифестирането" навлезе в по-широкото обществено съзнание.\n"През 2024 г. думата "манифестиране", която доскоро се използваше основно в общностите за самопомощ и в социалните мрежи, започна да се споменава широко в традиционните медии", казват от Кеймбридж.\n\nОказва се, че думата е била търсена близо 130 000 пъти на уебсайта на речника на Кеймбридж.\n\nУендалин Никълс, мениджър на издателството на речника на Кеймбридж, заяви, че изборът на дума на годината се основава на "потребителски данни, дух на времето и език".\n\nКои известни личности "манифестират"?\n\n"Манифестирането" се случва чрез методи като визуализация и утвърждаване, които помагат на манифестиращия да си представи постигането на нещо, което желае, за да увеличи вероятността то да се случи. Знаменитости, сред които олимпийски шампиони, професионални футболисти и музикални изпълнители дори са обяснявали успеха си с "манифестиране".\n\nПо време на своето участие на фестивала в Гластънбъри певицата Дуа Липа каза на публиката, че си е пожелала в писмен вид този момент да ѝ се случи и написаното се е превърнало в своеобразно предсказание за бъдещето.\n\n"Манифестирането е нещо много важно за мен. Аз твърдо вярвам, че можеш да накараш нещата да се случват", допълни изпълнителката.\n\nАмериканската олимпийска гимнастичка Симон Байлс също е споменавала, че използва "манифестиране", след като майка ѝ започнала да я насърчава да записва целите си.\n\n"Трябва да го запишеш, да го изречеш, да го визуализираш в ума си всеки ден и тогава обикновено се случва", каза тя в свое интервю през октомври.\n\nВъпреки това няма научни доказателства, че "манифестирането" води до по-голям успех в живота на хората.\n\nПрофесорът по социална психология д-р Сандер ван дер Линден от Университета в Кеймбридж твърди, че макар изследванията да показват, че позитивното мислене има много ползи, няма научни доказателства, че "манифестирането на богатство, любов и сила" може да накара нещо да се случи.'}, {'title': 'Речникът "Кембридж" обяви коя е думата на 2024 година', 'content': 'Речникът на Кембридж избра "манифест" за дума на 2024 година, след като знаменитости като певицата Дуа Липа и гимнастичката Симон Байлс говориха за "манифестирането" (проявяването) на своя успех, предаде Пи Ей мидия/ДПА, цитирани от БТА.Терминът, който набра популярност в TikTok\xa0и други социални медии, e прегледан близо 130 000 пъти на сайта на речника тази година, което го прави една от най-търсените думи на 2024 г.Уендалин Никълс, мениджър на издателството на речника "Кембридж", каза, че търсенето на думата манифест се е увеличило "значително" тази година. "Употребата\xa0нарасна значително във всички видове медии поради събитията през 2024 г. и показва как значенията на една дума могат да се променят с течение на времето", каза тя.Певицата Дуа Липа каза тази година, че е "манифестирала" своето участие като хедлайнер на фестивала Гластънбъри.Според лексикографите терминът "да се манифестираш" ("да се проявиш") е еволюирал, за да се използва в смисъла на "да си представиш, че постигаш нещо, което искаш, с убеждението, че като го направиш, вероятността то да се случи е по-голяма".Д-р Сандер ван дер Линден, автор на книгата "Психология на дезинформацията" и професор по социална психология в университета на Кембридж, предупреди, че идеята за манифестиране на успех няма научна обосновка. "Манифестирането на богатство, любов и власт може да доведе до нереалистични очаквания и разочарование", казва още професорът. "Помислете за опасната идея, че можете да излекувате сериозни заболявания просто като си го пожелаете", допълва той.Според него има добри изследвания за стойността на позитивното мислене, самоутвърждаването и поставянето на цели. "Изключително важно е обаче да се разбере разликата между силата на позитивното мислене и преместването на реалността с ума - първото е здравословно, докато второто е псевдонаука", казва още д-р Сандер ван дер Линден.'}], 'type': 'BTA, Mediapool, Pik'}
{'news1': {'title': 'Наталия Киселова от "БСП-Обединена левица" и Петър Петров от "Възраждане" представиха виждания си за поста председател на 51-вото Народно събрание', 'content': 'Наталия Киселова от "БСП-Обединена левица" и Петър Петров от "Възраждане" представиха своите виждания пред депутатите като кандидати за поста председател на 51-вото Народно събрание в хода на разискванията по предложените четири кандидатури. Разискванията продължиха повече от час. В тях не участваха депутатите от ГЕРБ-СДС, "ДПС-Ново начало", "Алианс за права и свободи".\xa0\nПредложението кандидатите да представят своите възгледи за поста на председател направи Атанас Зафиров от "БСП-Обединена левица". В хода на дебата той настоя, че няма как да се избере председател на Народното събрание, без гласовете на "Възраждане" и "БСП – Обединена левица". Що за избор правим в момента, когато даже не сме изслушали кандидатите, посочи Зафиров.\xa0\nТошко Йорданов отговори на предложението на Зафиров като настоя, че по този начин се размива дискусията. Той защити предложението най-възрастният депутат да поеме временно поста на председател като подчерта, че това е решение на бащите на съвременната българска Конституция, защото именно той има най-много житейски опит.\nВие се опитвате да блокирате избора, каза Йорданов. Ако вие продължите по същия начин, правилно ще си мисля, че вие се казвате "БСП-Ново начало", добави той. "Продължаваме промяната - Демократична България" казаха, че ще подкрепят най-възрастния, за да се излезе от кашата. "Възраждане" казаха, че ако се стигне до балотаж, ще гледат как ще реагира "Демократична България", а не "Продължаваме промяната", но никой не се опитва да избяга от въпроса и да го разводни, отбеляза Йорданов.\xa0\xa0\nАтанас Зафиров отговори, че от "БСП – Обединена левица" не са водили "сепаратистки разговори“ с никой. Вас ви наричаха "малкото ДПС", обърна се той към "Има такъв народ" и настоя, че от БСП искат начело на парламента да застане доказан конституционалист.\xa0\nСлед предложението на Зафиров, Петър Петров от "Възраждане" взе думата. Той посочи, че по професия е юрист, адвокат в последните 15 години, народен представител от 47-ото Народно събрание, автор на някои от промените в правилника на Народното събрание, които по думите му са усъвършенствали и воденето на пленарните заседания.\n"Като говорим за правилника от 47-ото Народно събрание, считам, че съм и стожер за неговото спазване, винаги съм възразявал срещу неговото нарушаване. Винаги съм съдействал всички да изложат своята гледна точка. В своите отношения с всички парламентарни групи съм проявявал уважение и разбиране", добави той. "Никога не съм бил наказван от председателя на Народното събрание. Аз съм народният представител до сега, който има най-много изказвания", каза Петров и изтъкна, че това дължи на своята юридическа практика. На следващо място съм народен представител с най-много въпроси по парламентарния контрол, каза още той. Петър Петров напомни, че "Възраждане" води идеологически политики, в предизборни кампании спорим за политики, не за личности, каза още той.\xa0\nНаталия Киселова, кандидатът на "БСП- Обединена левица" заяви, че днес се изправя пред депутатите с една молба. "Време е българските граждани да видят, че в тази зала хората си дават сметка за проблемите отвън и тези проблеми могат да бъдат решени по няколко начина - единият вариант е отново да се отиде на избори, ако се избере кандидата на ГЕРБ, това означава г-н Главчев отново да състави правителство", каза Киселова.\n"Другата възможност е Народното събрание да започне да работи. Има няколко въпроса, които са от ключово значение и се обръщам към колегите от "Продължаваме промяната - Демократична България". Проблемите в правосъдието ще продължат да висят със страшна сила. Временните изпълняващи функции ще продължат да векуват", посочи Киселова и апелира народните представители да преценят добре - дали е въпрос да се избере най-възрастният или онзи, който може да предложи законодателна програма, така че по определени въпроси да се търсят мнозинства. По този начин ли трябва да отидем на избори, ако отиваме на избори, попита Киселова. Не можем да отидем на избори с г-н Главчев, това е недопустимо, каза още тя.\xa0\xa0\nВ началото на разискванията лидерът на "Възраждане" Костадин Костадинов заяви, че на "Продължаваме промяната -Демократична България“\xa0им предстои да направят много тежък избор между "Възраждане" или Пеевски. Те са имали вече възможност да направят този избор не един път, не два пъти, избирали са Пеевски досега, те управляваха до сега с Пеевски, коментира Костадинов.\xa0\nКирил Петков посочи в отговор, че целият български народ наблюдава как заседание след заседание не могат да изберат дори председател на Народното събрание, за да може то да започне своята работа. Ние нямаме абсолютно нищо общо с "Възраждане“ – ние имаме абсолютно различно виждане за света. Те искат да ходят към Русия, ние искаме – към Европа. От "Продължаваме промяната -Демократична България“ заявяваме, че единственият вариант това Народно събрание да започне да работи е да направим всички стъпка назад, каза Петков и призова да бъде избран най-възрастният народен представител. Петков посочи, че в противен случай на следващите избори ще се явят със същия изборен закон, който по думите му допуска такива злоупотреби в гласуването.\xa0\nБорислав Гуцанов от "БСП-Обединена левица" отново предложи кандидатурата на доц. Наталия Киселова като равноотдалечена от всички партии. Нека да подходи с разум и с диалог и наистина да направим така, че да имаме работещ парламент, а не евентуален кандидат за служебен министър-председател, настоя Гуцанов.\nНадежда Йорданова от "Продължаваме промяната -Демократична България“ отбеляза, че те\xa0са направили крачка назад като не са номинирали този път Андрей Цеков. "Нека намалим градуса, да помислим и да намерим едно общо решение", настоя тя.\xa0\nЦончо Ганев от "Възраждане" напомни за разговорите в 47-ото, 48-ото, 49-ото Народно събрание като посочи, че от "Възраждане“ винаги са отказвали да управляват с ГЕРБ и ДПС. Той упрекна \xa0"Продължаваме промяната -Демократична България“, че са същите "схемаджии и играчи“. "Сега ще гласувате заедно с нас. Сега от нас зависи", коментира Ганев.\nКирил Петков от "Продължаваме промяната -Демократична България“ отговори, че никога няма да управляват с "Възраждане", защото имат ценностни различия с тях. Защото вярваме, че вие имате абсолютно различен мироглед, защото вярваме, че част от вашите изказвания са обидни към нашите избиратели, защото вярваме, че част от вашите изказвания са фашистки, настоя той. \xa0\nЛидерът на "Възраждане" Костадин Костадинов припомни, че и в предходния парламент са предложили формула, която е можела да изолира и ГЕРБ и ДПС, но \xa0винаги, когато "Продължаваме промяната -Демократична България“ има възможност да избира между ГЕРБ и ДПС от една страна и който е да е друг - те винаги избират ГЕРБ и ДПС. Никога ние от "Възраждане" не сме имали намерение да управляваме с вас, защото имаме фундаментални различия, настоя Костадинов. Ние искаме нормалност - те искат да превърнат отклоненията в нормалност, те искат диктатура на неолибералния розов фашизъм – ние сме демократи, те са фашисти, каза той.\xa0\nРадостин Василев от МЕЧ отбеляза, че докато двама се карат, третият печели. В случая печелят ГЕРБ и ДПС. Българското общество иска председател на парламента и премиер, който не е от модела на Борисов и Пеевски, добави той.\xa0\nЯвор Божанков от "Продължаваме промяната -Демократична България“ заяви, че от "Възраждане" са "радиоактивен руски отпадък", до който никой няма да се приближи. Аз ще подкрепя Силви Кирилов, но ако се стигне до гласуване, в което той зависи от гласовете на "Възраждане" - няма да го подкрепя и това е естествено, обясни депутатът.\xa0\xa0\nСлед четвърти неуспешен опит да бъде избран председател на парламента, в парламента бе свикан председателски съвет, след който се очаква да бъде направен пети пореден опит за избор на председател на 51-вото Народно събрание.\xa0\n/ТТ/\nМоля потвърдете избраните снимки. Това действие не е свързано с плащане. Ако продължите, избраните снимки ще бъдат извадени от баланса на вашите активни абонаментни пакети.\nМоля потвърдете изтеглянето на избраните снимката/ите'}, 'matches': [{'title': 'Депутатите пак не избраха шеф на НС, 19 гласа не стигнаха на Силви Кирилов (видео)', 'content': 'Провали се и четвъртият опит да бъде избран председател на 51-ото Народно събрание. Така десет дни след като положиха клетва, депутатите остават да циклят в първото си заседание, което ще възобновят в петък с пети опит да си изберат председател.\n\nПри досегашните три неуспешни опита кандидатите за поста бяха петима: Рая Назарян (ГЕРБ), Андрей Цеков (ПП-ДБ), Петър Петров ("Възраждане") и Наталия Киселова (БСП). В края на миналата седмица ИТН смени Николета Кузманова със Силви Кирилов, който като най-възрастния народен представител и в момента председателства парламента.\n\n\n"Продължаваме промяната-Демократична България" решиха да дадат шанс на този компромисен вариант и оттеглиха номинацията си за шеф на НС. Изразиха готовност за подкрепят Силви Кирилов от ИТН за временен председател, за да може парламентът все пак да заработи.\n\n\nВъпреки сложните отношения и скандали между ПП-ДБ и ИТН в предходните парламенти, в момента те са в един лагер, след като ИТН подкрепи декларацията на ПП-ДБ за санитарен кордон около Делян Пеевски и формацията му ДПС-Ново начало.\n\nГЕРБ, "Възраждане" и БСП обаче не се отказаха от досегашните си номинации за председател на НС.\n\n\nТака се стигна до четвъртото гласуване сряда, когато до балотаж стигнаха Рая Назарян от ГЕРБ-СДС и Силви Кирилов от ИТН. След поредица от гласувания и прегласувания подкрепата за Кирилов нарасна до 101 депутати от 5 различни политически фракции -\xa0ПП-ДБ, Възраждане, АПС, ИТН и МЕЧ.\n\n\nИзборът на Кирилов обаче се провали, заради разнобоя в групата на ПП-ДБ - 17 бяха "за", един "против", а 19 "въздържал се". Причината е, че "Демократична България" ("Да, България" и ДСБ) предварително бяха обявили, че няма да гласуват за председател заедно с "Възраждане", които пък подкрепиха Силви Кирилов на балотажа (позицията на ДБ вижте тук).\n\n\nТой събра 101 гласа "за", а му бяха нужни поне 120, защото според процедурните правила е избран този, за когото гласуват повече от половината присъстващи, а в гласуването участваха 239 народни представители. Така Кирилов щеше да е избран, ако 19-те от ПП-ДБ или 19-те от БСП не бяха гласували "въздържал се".\n\nДо петък ИТН имат време да се опитат да убедят ДБ или БСП да подкрепи Кирилов при насроченото за тогава поредно гласуване.\n\nЕто хронология на днешния парламентарен ден:\n\n13:47 ч. - Няма да има нов опит днес\n\n"След проведените консултации с парламентарно представените партии и коалиции се взе решение за възобновяване на първото заседание в петък - не утре, а вдругиден", каза след почивката Силви Кирилов.\n\nТака се разбра, че е отпаднал обявеният по-рано днес план за поне два опита в ранките на деня.\n\n13:16 ч. - След почивката БСП поиска председателски съвет\n\nСилви Кирилов възобнови заседанието, но веднага след това Борислав Гуцанов от БСП поиска ново прекъсване, за да се проведе председателски съвет между представителите на отделните формации в 51-вото Народно събрание.\xa0\n\nТака беше обявена нова 30-минутна почивка.\n\n12:43 ч. - Асен Василев: Председател може да има, ако ДБ или БСП гласуват "за"\n\n"Това, което видяхме на таблото при последното гласуване показа, че председател на Народното събрание може да бъде избран още днес, ако колегите от ДБ или колегите от БСП преосмислят тяхната позиция", каза в кулоарите съпредседателят на ПП Асен Василев по време на почивката.\n\n"Надявам се разумът да надделее. Силви Кирилов вече има 101 гласа подкрепа. Ако няма разговори за мнозинство или хипотеза в българския парламент и се ходи на нови избори, изборът пред България е Делян Пеевски с купения и корпоративен вот или друг служебен", каза малко преди това Станислав Балабанов от ИТН в куоарите.\xa0\n\nПо думите му БСП и ДБ ще трябва да избират. "Разни анализатори и политолози говорят по медиите, че едва ли не БСП е собственост на Пеевски. Не ми се ще да вярвам, че е така", добави той.\xa0\n\n12:29 ч. - Нов опит след почивката\n\nПредседателстващият заседанието Силви Кирилов обяви 30-минутна почивка, но след нея ще бъде направен нов опит да бъде избран шеф на НС. При предишните три провалени опита след неуспешното гласуване беше обявявана почивка, за да се разберат политическите сили на коя дата депутатите да се съберат пак.\n\n12:28 ч. - Провал и при балотажа\n\nНе бе избран председател на Народното събрание. Рая Назарян за пореден път беше подкрепена само от групата на ГЕРБ и имаше само 69 гласа "за".\n\nСилви Кирилов събра 101 гласа при прегласуването на номинацията му и не му достигнаха 19 гласа, за да бъде избран, а по 19 депутати от ПП-ДБ и от БСП се въздържаха. "За" гласуваха 17 от ПП-ДБ и целите групи на "Възраждане", АПС, ИТН и МЕЧ. "Против" бяха 23 от ГЕРБ, един от ПП-ДБ, и групата на Делян Пеевски. Въздържаха се 46 от ГЕРБ, 19 от ПП-ДБ и 19 от БСП.\xa0\n\n12:16 ч. - Отново няма избран на първи тур\n\nНито един от предложените за председател на парламента не събра нужната подкрепа и се преминава към балотаж, който ще е между Рая Назарян и Силви Кирилов.\xa0\n\nНапрежение обаче предизвика това, че при първото гласуване за Кирилов гласува само половината група на ПП-ДБ, а другата половина се въздържа. Причината за това е заявката на ДБ, че няма да гласува заедно с "Възраждане", но от формацията на Костадин Костадинов не подкрепиха Кирилов при първото гласуване.\xa0\n\n12:09 ч. - Депутатите преминават към гласуване\n\nДебатите приключиха и депутатите преминават към гласуване на четиримата кандидати за шеф на НС - Рая Назарян, Петър Петров, Наталия Киселова и Силви Кирилов.\n\n11:40 ч. - БСП иронизира идеята най-възрастният да стане шеф на НС\n\n"Критерият "най-възрастен" не може да е работещ. По тази логика може да изберем "най-красивия", "най-пълния", "най-слабия". Това не може да бъде обективен критерий. И що за избор правим, щом даже не сме изслушали кандидатите? Даже нямаме пряко впечатление кой може да се справи с тази работа. Целия дебат показва, че ние не избираме председател на Народното събрание, а избираме бъдещия премиер. Наясно ли сме какви качества трябва да притежава, за да управлява цялата държава?", каза и.ф. председател на БСП Атанас Зафиров.\n\nВ отговор Тошко Йорданов призова Зафиров да пита Киселова защо най-възрастният открива първото заседание и добави: "Това е решение на бащите на българската съвременна конституция. И е той, защото има най-голям житейски опит".\n\nЙорданов обвини БСП, че се опитва да размие темата с избора за шеф на НС. "Репликите между "Възраждане" и ПП-ДБ, колкото и да са остри, бяха по същество", каза той.\n\n11:20 ч. - За пръв път има дебати преди гласуването\xa0\n\nЗа първи път има дебати, преди да се пристъпи към гласуване. Партиите си разменят взаимни обвинения.\xa0\n\nПърви думата в залата взе Костадин Костадинов от "Възраждане", който реши да нападне ПП-ДБ. "При една евентуална ваша кандидатура на балотаж и една евентуален подкрепа от нас, ПП-ДБ трябва да гласува с "Възраждане", а те твърдят, че няма да гласуват с нас. Което е разбираемо, защото за нас ПП-ДБ е една токсична формация. Но вие (от ИТН - бел.ред.) ги поставяте пред тежък избор - "Възраждане" или Пеевски. Досега винаги са избирали Пеевски", каза той.\n\n"Целият български народ ни наблюдава как заседание след заседание не можем да изберем дори председател на Народното събрание. Всички добре знаем, че ние нямаме нищо общо с "Възраждане", имаме абсолютно различно виждане за света - те искат да ходят към Русия, ние към Европа. От друга страна ние знаем, че е абсолютен срам е след поредното заседание да няма председател. От "Продължаваме промяната", че единственият вариант това Народно събрание да започне да работи, е да направим всички стъпка назад, да изберем най-възрастния между нас", каза Кирил Петков.\n\nБорислав Гуцанов от БСП пък обяви, че България винаги е била част от Европа.\xa0\n\n"Ще се опитам да намаля градуса на емоцията. Ние от ПП-ДБ се обърнахме към всички вас, да търсим заедно решение, защото парламентът е разпокъсна. Обърнахме се към вас се обединим по един критерии за председател на НС, който е прилаган в историята на парламента.. За да може да започне въртележката на мандатите. Ние направихме това не само с думи, правим го с конкретни действия, не номинирахме Андрей Цеков, който би бил чуден председател на парламента", каза Надежда Йорданова.\n\nОт "Възраждане" обаче продължиха с нападките към ПП-ДБ. Ганев каза от трибуната, че след като паднало правителството "Петков", лично Кирил Петков се обадил на Костадин Костадинов да го моли да влезе в управлението на мястото на ИТН. По думите му ПП-ДБ и след това търсили подкрепа от "Възраждане".\n\nВ отговор Кирил Петков каза, че ПП-ДБ никога няма да управляват с "Възраждане", защото имат ценностни различия.\n\n11:07 ч. - ИТН предложи Силви Кирилов, а БСП не се отказа от Киселова\n\nОт ИТН очаквано предложиха Силви Кирилов временно да остане председател, като подчертаха, че това е опит за консенсусно решение, за да започне 51-вото Народно събрание да работи по същество. "Ако се стигне до балотаж и там са Силви Кирилов и Рая Назарян. Всички, които не гласуват за Силви Кирилов, гласуват за нови избори с премиер Главчев", каза Тошко Йорданов от партията на Слави Трифонов.\n\nОт БСП не се отказаха от номинацията на Наталия Киселова и отново я предложиха за шеф на парламента. "Надяваме се да избираме кандидат за председател на Народното събрание, а не бъдещ служебен премиер. И понеже ние избираме председател на НС, не считаме, че има по-подходящ човек от доц. Наталия Киселова", посочи Борислав Гуцанов.\n\n11:06 ч. - ГЕРБ издигна Назарян, а "Възраждане" - Петър Петров\n\nГЕРБ и "Възраждане", които отказаха да се съгласят с консенсусния вариант за временен председател на Народното събрание, отново издигнаха досегашните си кандидатури - съответно Рая Назарян и Петър Петров.\xa0\n\n11:03 ч. - Започва четвъртият опит за избор на шеф на НС\n\nПреди да се пристъпи\xa0 към номинациите на кандидати за председател, Кирилов припомни процедурните правила.\xa0Според тях, за да бъде избран даден кандидат за председател, за него трябва да са гласували повече от половината от присъстващите депутати, а в последното гласуване участваха общо 239 души.\n\n11:00 ч. - Заседанието е възобновено\xa0\n\nПредседателстващия заседанието доайен Силви Кирилов възобнови първото заседание на 51-вото Народно събрание, което продължава вече 9 дни заради невъзможността да се избере председател на парламента.\n\nВ сряда парламентарната група на проруската "Възраждане" ще проведе разговори с част от партиите, но без да включва ГЕРБ, ДПС-Ново начало и АПС. Очаква се ПП-ДБ да откаже да участва в тези разговори.\n\nКаква е процедурата за избор на шеф на НС?\xa0\n\nПърво се дава възможност на отделните политически сили да направят номинации за председател на парламента, след това отделните предложения се подлагат на гласуване по азбучен ред на първите имена на кандидатите. Ще бъде избран този, за когото "за" са гласували повече от половината от присъстващите депутати. Ако при това гласуване няма такъв кандидат, тогава се прави балотаж между номинираните с най-голяма подкрепа. Ако и при балотажа не бъде избран шеф на парламента - гласуването е неуспешно и процедурата трябва да започне отново.'}, {'title': 'ЕКШЪН В ПИК TV! Голямата мъка в парламента продължава - пак не избраха председател (НА ЖИВО/СНИМКИ/ОБНОВЕНА)', 'content': 'Точно в 11 часа водещият заседанието и един от кандидатите за председател Силви Кирилов, обяви подновяване на първото заседание на 51-ия парламент.Минути преди началото на заседанието стана ясно, че от ПП ще подкрепят неговата кандидатура за председател, а от ДБ няма и ще гласуват въздържали се.Пристъпи се към нов кръг предолжения за кандидатури. Теменужка Петкова отново представи кандидатурата на Рая Назарян. "Призовавам ви към мъдрост и отговорно отношение“, обърна се тя към колегите си в залата.От ППДБ нямаше кандидатура. От "Възраждане“ препотвърдиха кандидатурата на Петър Петров.Тошко Йорданов от ИТН посочи кандидатурата на Силви Кирилов. "В тази ситуация сме доста време и днес можем да я разрешим“, каза той и допълни, че това може да се случи, като се избере именно Кирилов, който да стане председател до сформирането на работещо парламентарно мнозинство.Борислав Гуцанов от БСП издигна за четвърти път Натали Киселова за парламентарен шеф.Тошко Йорданов призова, ако се стигне до балотаж между Рая Назарян и Силви Кирилов, изборът бил между това дали ще има подкрепа за кабинета на Димитър Главчев. Костадинов нарече ППДБ токсична формация, но с това, което Йорданов бил казал, поставил Киро и компания пред много тежък избор.Кирил Петков излезе на трибуната. "Целият народ ни наблюдава как заседание след заседание ние не можем да изберем дори и председател. "Възраждане“ искат да ходят към Русия, ние към Европа“, каза той и нарече ситуацията срам, ако и днес не се стигне до избор на председател. Затова трябвало да се направи от всеки днес стъпка назад.Цончо Ганев нарече срам управлението на Кирил Петков като министър-председател, а групата на ППДБ - схемаджии. Петков му отговори, че от "Възраждане“ работили с ГЕРБ въпреки снимката на Ганев от Червения площад в Москва.Борислав Гуцанов също отговори на Кирил Петков. "1300 години България е част от Европа. Ние не вървим към Европа, ние сме Европа!“, посече го той и го призова да се държи като български народен представител.Ганев отново излезе на трибуната и заяви, че ППДБ са срамна коалиция. И издаде, че след падането на кабинета на Кирил Петков, още на сутринта след вота на недоверие, лично Петков се бил обадил на Костадин Костадинов и поканил "Възраждане“ да заемат мястото в четворната коалиция на ИТН. Отказ имало и в 48-ото Народно събрание, в 49-ото - също."Едни и същи сте схемаджии и играчи, но вие носите и моралното разложение у вас“, отсече Ганев по адрес на ГЕРБ и ППДБ. Освен това ППДБ владеели бългорезичните американскии медии.“ППДБ никога няма да управлява с вас, защото имаме ценностни различия с вас, защото част от вашите изказвания са обидни към нашите избиратели, защото смятаме, че част от вашите изказвания са фашистки“, излезе на реплика Кирил Петков."Петков не каза, че това, което казахте, г-н Ганев, че не е вярно. Някой път и той говори истината. Ние искаме свобода и нормалнос, те искат розова диктатура, ние искаме нормалност, а те искат да направят отклоненята нормалност“, отговори му Костадин Костадинов.Цончо Ганев отново на трибуната. "Да се надяваме никога повече да не сте министър-председател, нямате капацитет. Поканихте в кабинета на г-н Минчев Петър Петров и отново поискахте нашата подкрепа. Вие сте малко повърхностен“.Атанас Зафиров пък разказа, че сутринта си говорили нещо с неговия приятел Кирил Петков, а следобед станало друго намеквайки, че двамата са водили разговор за нещо, но Петков се е извъртял. Зафиров предложи да се изслушат кандидатите, за да видят способностите на кандидатурите. Той заподозря и, че от ИТН вече са били разпределили министерските постове в служебния кабинет.Политиката е да градим мостове, а не да ги гориме, самият вие залагате бомби в тези мостове, можем да продължим с тези уроци, аз като ваш първи ментор, обърна се Кирил Добрев към Явор Божанков припомняйки, че той беше депутат първо от БСП.Наталия Киселова излезе на трибуната и се обърна с призив, че гражданите трябвало да видят, тази зала хората си давали сметка за какво са изпратени в парламента. Тя също заяви, че ако се гласува за кандидата на ГЕРБ, се гласувало за служебен кабинет "Главчев“.Павела Митова от ИТН заяви, че Киселова не била човекът, който ще прави законодателната програма на парламента.В 12:10 часа се сложи край на разискванията. Пристъпи се към гласуване. Ще се гласува по азбучен ред.Първа е кандидатурата на Наталия Киселова от БСП-Обединена левица. За бяха 50, против 51, а въздържалите си 137.Втора е кандидатурата на Петър Петров от "Възраждане“. За бяха 47, против 69, докато въздържалите се - 122.Трета е кандидатурата на Рая Назарян от ГЕРБ. За бяха 69, против 133, въздържали се 37.Четвърта е кандидатурата на Силви Кирилов от ИТН. За бяха 67, против 33, въздържали се 139."Толкова ли струват думите ви, г-н Божанков. Винаги съм смятал, че ПП са по-големите праволинейни субекто, но се оказа, че вие сте доста по-политически шавливите във всички политически посоки“, коментира след гласуването Тошко Йорданов.Поискано беше прегласуване на кандидатурата на Силви Кирилов. Този път резултатите се получиха така - за 67, против 35, въздържали се 137.При така проведеният избор на първи тур нямаме избран кандидат, прочете Кирилов. И посочи, че ще има балотаж между него и Рая Назарян.Рая Назарян получи - за 69, против 130, въздържали се 38.Силви Кирилов получи - за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за 101, против 54, въздържали се 84. Така отново не беше избран председател въпреки, че Силви Кирилов получи повече гласове от Рая Назарян.В 12:27 часа, Силви Кирилов обяви 30 минути почивка. След това ще има втора процедура по избор.Гледайте НА ЖИВО ПО ПИК TV!'}], 'type': 'BTA, Mediapool, Pik'}
{'news1': {'title': 'ОБНОВЕНА Мария Габриел оглавява института "Робер Шуман" за обучение на политици от Европейската народна партия', 'content': 'Мария Габриел е избрана за ръководител на института "Робер Шуман", съобщи Европейската народна партия (ЕНП) в социалната мрежа "Екс". Институтът предлага обучение на политици от ЕНП чрез семинари и конференции, се отбелязва в сайта на организацията.\nОбучението е отговорност за формирането на политици, инвестиция в политическа партия от следващо поколение, отбелязва институтът. Допълва се, че подготовката на политици от съседните на ЕС страни е важна за оформянето на нов проевропейски елит с десноцентристки убеждения. От 1991 г. институтът популяризира идеята за обединена Европа и основните ценности на ЕНП, като подкрепя демократичния преход, развитието на гражданското общество и партиите, свързани с ЕНП, допълва организацията.\nДосега институтът бе оглавен от бившия евродепутат Дорис Пак (Германия). Институтът се ръководи от седемчленен международен борд и тричленен надзорен съвет.\nМария Габриел е родена на 20 май 1979 г. \xa0От 2004 до 2008 г. тя е помощник научен изследовател в Института по политически науки в Бордо, във Франция. Мария Габриел е евродепутат от 14 юли 2009 до 7 юли 2017 г., като от 4 юни 2014 г. до юли 2017 г. е заместник-председател на Групата на Европейската народна партия (ЕНП) в ЕП. От юли 2017 г. до ноември 2019 г. е еврокомисар за цифровата икономика и цифровото общество в комисията на Жан-Клод Юнкер, а от 1 декември 2019 г. до 10 май 2023 г. е еврокомисар за иновациите, научните изследвания, културата, образованието и младежта в комисията на Урсула фон дер Лайен. От 6 юни 2023 г. до 9 април 2024 г. Мария Габриел е заместник министър-председател и министър на външните работи \xa0на България. \xa0Тя е първият заместник-председател на Европейската народна партия (ЕНП) от 21 ноември 2019 г. и заместник-председател на ЕНП Жени от 19 октомври 2012 г. Два пъти Мария Габриел е удостоявана с наградата „Евродепутат на годината" на сп. "Parliament Magazin" - през 2013 г. в категория "Равенство между половете" и през 2016 г. - \xa0в категория "Развитие". \xa0През 2015 г. е удостоена с \xa0наградата "Евродепутат, защитник на социална кауза" на Европейската асоциация на агенциите по комуникации. През 2022 г. новинарският сайт "EU-Startups.com" я класира сред "Топ 100 на най-влиятелните жени в Европа в пространството за стартиране и рисков капитал".\n\xa0\n/БЗ/'}, 'matches': [{'title': 'Мария Габриел става шеф на института на Европейската народна партия', 'content': 'Мария Габриел ще бъде назначена за председател на Института "Робер Шуман" на Европейската народна партия, съобщи ЕНП, цитирана от Българското национално радио.\n\nСъобщението е направено часове, след като стана ясно, че Габриел няма да бъде назначена за заместник генерален секретар на НАТО. Вместо нея поста зае Радмила Шекеринска, която е бивш вицепремиер и министър на отбраната на Северна Македония.\n\nНазначаването на Габриел в института на ЕНП затваря висящия от половин година въпрос каква позиция може да заеме бившата еврокомисарка, която не успя да получи премиерския пост в България през март т.г.\n\nСлед като Бойко Борисов разпадна сглобката с ПП-ДБ, той реши да не връща Габриел в Европейския парламент или да я номинира за еврокомисар. Междувременно името на Габриел бе спрягано за високата позиция в НАТО, но тя не бе назначена.\n\nИнститутът за развитие на демокрацията в Централна и Източна Европа "Робер Шуман" е основан от ЕНП през 1995 г. Централата му е в Будапеща.\n\nПатронът на института Робер Шуман е бивш френски външен министър, който предлага всвоята знаменита реч на 9 май 1950 г. създаването на Съюз за въглища и стомана между Франция и тогавашната ФРГ. Заради това той е смятан за бащата на ЕС.\n\nИнститутът Робърт Шуман (RSI) е европейски образователен център за политици и партии, принадлежащи към политическото семейство на Европейската народна партия (ЕНП).\n\nДокато много партии от ЕНП имат свои собствени фондации и институции за обучение, “Роберт Шумен“ е уникален с това, че се фокусира върху политическо обучение на европейско ниво.\n\nИнститутът не работи само с организациите на ЕНП в Брюксел, но и с обучителните институти и фондации от партии-членки както в и извън ЕС.'}, {'title': 'Избраха Мария Габриел за ръководител на института "Робер Шуман"', 'content': 'Мария Габриел е избрана за ръководител на института "Робер Шуман", съобщи Европейската народна партия (ЕНП) в социалната мрежа "Екс". Институтът предлага обучение на политици от ЕНП чрез семинари и конференции, се отбелязва в сайта на организацията.Обучението е отговорност за формирането на политици, инвестиция в политическа партия от следващо поколение, отбелязва институтът. Допълва се, че подготовката на политици от съседните на ЕС страни е важна за оформянето на нов проевропейски елит с десноцентристки убеждения. От 1991 г. институтът популяризира идеята за обединена Европа и основните ценности на ЕНП, като подкрепя демократичния преход, развитието на гражданското общество и формациите, свързани с нея, допълва организацията.Досега институтът бе оглавен от бившия евродепутат Дорис Пак (Германия). Институтът се ръководи от седемчленен международен борд и тричленен надзорен съвет.Мария Габриел бе евродепутат от ГЕРБ/ЕНП (2009-2017 г.), а от 2019 г. е заместник-председател на ЕНП. От 2017 г. 2019 г. тя бе еврокомисар за цифровата икономика и общество, а от 2019 г. до 2023 г. е била еврокомисар по иновациите, научните изследвания, културата, образованието и младежта. През 2023 г. Мария Габриел бе избрана за вицепремиер и министър на външните работи на България и остана на поста до март тази година.'}], 'type': 'BTA, Mediapool, Pik'}
{'news1': {'title': 'Битката е за служебен премиер - да решават и да отиваме на избори, каза Делян Пеевски по повод дебатите в парламента за председател', 'content': 'This is a modal window.\nBeginning of dialog window. Escape will cancel and close the window.\nEnd of dialog window.\nБитката вътре е за служебен премиер - хайде, да го решават и да отиваме на избори, каза лидерът на "ДПС - Ново начало" Делян Пеевски във връзка с дебатите в парламента около избора за председател на Народното събрание. Той определи случващото се в пленарната зала като нещастие, призова за избори и хората да изберат ясно управление.\nПеевски посочи, че не се притеснява кой ще бъде служебен премиер и вътрешен министър. Аз искам избори, защото трябва вече да има мисъл за хората, каза Пеевски и добави, че „ако изберат нас, ние ще поемем отговорност да управляваме“.\nПо думите му проведените парламентарни избори са „абсолютно легитимни“ и попита онези народни представители, които смятат обратното, защо са вътре в пленарната зала. „Виждаме вътре, че те не знаят какво правят. Призовавам хората на следващите избори да изберат ясен победител, който да поеме отговорност, хората да живеят добре и да се грижим за България“, допълни Делян Пеевски.\n/РИ/\nМоля потвърдете избраните снимки. Това действие не е свързано с плащане. Ако продължите, избраните снимки ще бъдат извадени от баланса на вашите активни абонаментни пакети.\nМоля потвърдете изтеглянето на избраните снимката/ите'}, 'matches': [{'title': 'Пеевски иска нови избори, а след това и да управлява', 'content': 'Санкционираният от САЩ и Великобритания за корупция лидер на ДПС – Ново начало Делян Пеевски поиска свикването на нови избори, след които да поеме управлението на страната в свои ръце.\n\n“Аз искам нови избори, защото трябва да има мисъл за хората, тези вътре (в сегашния парламент) не мислят за хората. Нека да дойдат изборите и хората да изберат някой ясно да управлява България и да има воля. Ако изберат нас, ние ще поемем отговорност да управляваме и няма да позволим това смешно нещо, което се случва”, каза Пеевски.\xa0\n\nТой коментира, че битката в пленарна зала е кой да е бъдещия служебен премиер, предвид факта, че председателят на парламента може да заеме тази позиция.\xa0\n\n"Хайде, да го решават (кой да е председател) и да вървим на нови избори. Разбрахме, че ДПС-Ново начало ще ги спечели, това го чухме вътре в залата. Защо толкова се плашат от избори, нека хората да изберат управлението в името на хората. Това вътре е нещастие”, каза той.\xa0\n\nПеевски твърди, че последните предсрочни парламентарни избори са проведени напълно законнолегитимни, въпреки че почти всички политически сили с изключение на ДПС-Ново начало се обявиха за повторно преброяване на бюлетините, частично или цялостно касиране на вота.\n\nКонституционният съд вече работи по делото за касиране на изборите, което трябва да бъде решено в срок от два месеца.\n\n"Тези, които оспорват изборите защо седят тук. Да стават и да отиваме на избори. Хайде да ги видим. Стига сме бълнували нещата по кабинетите. Да стават и да отиваме на избори. Който иска да е премиер, който иска да е вътрешен министър, хайде да ги видим”, каза Пеевски.\n\n“Да излизаме и хората да решат и да изберат един, който да поеме отговорност за България и да управлява. Ако сме ние, ще го направим", допълни той.\n\nФракцията на Пеевски е четвърта политическа сила в парламента с 11.5% подкрепа, оставяйки зад себе си “Алианс за права и свободи” на Ахмед Доган.\n\nРезултатите от изборите предизвикаха сериозни съмнения за голям процент на купен и контролиран вот. ПП-ДБ директно обяви, че резултатът на "ДПС - Ново начало" е постигнат с купен и контролиран вот.'}, {'title': 'ПЪРВО В ПИК TV! Пеевски', 'content': 'Виждате ли какво става? Рашков с пуделите с пачките и контрабандата в Митниците е трябвало да стане председател на парламента и служебен премиер (ВИДЕО):\nЛидерът на ДПС-Ново начало Делян Пеевски дава брифинг в НС по горещи теми."Наблюдавате ли какво става вътре. Какви интимни разговори са водени. Битката вътре е за служебен премиер. Да го решават и да вървим на избори. Рашков с пуделите и пачките, от контрабандата с Митниците, да бъде председател и служебен премиер", обяви той."Това вътре е нещастие. Трябва да вървим на избори и хората да изберат някой, който ясно да управлява. Ако изберат нас, ще\xa0 поемем отговорност\xa0да управляваме", каза Пеевски."Изборите са легитимни. Тези, които ги оспорват, защо стоят тука?Ако изборите са нелегитимни, защо стоят в парламента? Да стават, да излизат и да отиваме на изборите", отсече председателят на ДПС-Ново начало."Надявам се на следващите избори да бъде избран ясен победител, който да поеме отговорност хората да живеят добре и да се грижи за България. Ако сме ние, ще го направим", завърши той.'}], 'type': 'BTA, Mediapool, Pik'}
{'news1': {'title': 'КЗК се самосезира заради съмнения за картелно споразумение за увеличението на цената на застраховка "Гражданска отговорност" за таксиметровите водачи', 'content': 'Комисията за защита на конкуренцията (КЗК) се самосезира във връзка със съмнения за картелно споразумение за увеличението на цената на застраховка "Гражданска отговорност" за таксиметровите водачи. Това съобщиха от Комисията.\xa0\nВъв връзка с редица медийни изявления от различни заинтересовани лица относно твърдението за координирано увеличение на застрахователната премия на задължителната застраховка "Гражданска отговорност" на автомобилистите и по-конкретно на таксиметровите водачи, КЗК информира, че извършва постоянен мониторинг и същевременно проучва в детайли всички публично достъпни факти и обстоятелства, свързани с проблемите в този сектор през последните седмици.\n\nОт Комисията допълват, че още преди официалното постъпване на 19 ноември на сигнал от Сдружението с нестопанска цел "Съюз такси", както и на сигнал от тази сутрин от Асоциацията на таксиметровите водачи - Пловдив, КЗК вече е извършила мащабно предварително проучване, което налага Комисията да се самосезира незабавно относно наличието на евентуално антиконкурентно поведение на участници в застрахователния сектор, което има за цел или резултат предотвратяване, ограничаване или нарушаване на конкуренцията на пазара. Решението за образуване на производство ще бъде разгледано на закрито заседание на Комисията на 21 ноември 2024 г. и ще бъде публикувано на сайта на КЗК.\xa0\nКомисията ще извърши проучване на причините за повишаването на цените на застраховката "Гражданска отговорност". Наред с традиционния инструментариум за провеждане на проучването, КЗК възнамерява да използва и информация, събрана в резултат на проведени срещи с участниците на съответния пазар, регулаторните органи в сектора, както и експерти в областта, отбелязват от Комисията.\nБТА припомня, че днес таксиметровите водачи в София организираха протестно шествие. Председателят на Националния таксиметров синдикат Красимир Цветков посочи за БТА, че шествието преминава през сградите на Комисията за защита на потребителите, Министерството на транспорта и съобщенията, Асоциацията на застрахователите, Комисията за защита на конкуренцията, Прокуратурата, Народното събрание и Министерския съвет и завършва пред сградата на Комисията за финансов надзор.\nВ интервю за БТА преди ден Николай Станчев, председател на Управителния съвет на Асоциацията на българските застрахователи (АБЗ), обясни, че цените на застраховката "Гражданска отговорност" се формират на база честота на възникване на щетите и средния им размер, като при таксиметровите автомобили размерът на средната щета е съпоставим със средния за всички застраховани автомобили в страната, но честотата на възникване на щети при тях е 20 пъти по-висока и това налага премията по "Гражданска отговорност" за тях да е по-висока.\n/ВЙ/'}, 'matches': [{'title': 'Протест на таксиджии срещу драстично поскъпване на "Гражданска отговорност" активира регулаторите', 'content': 'Таксиметрови шофьори излязоха на протест в много градове и по пътищата на страната, недоволни от поскъпването на задължителната застраховка "Гражданска отговорност", което накара Комисията за защита на конкуренцията да започне проверка дали застрахователите не са се наговорили за вдигането на цените, а Комисията за финансов надзор ги призова да преразгледат намеренията си.\n\nНай-мащабни бяха протестните действия в София, където има най-много таксиметрови автомобили и по обяд те блокираха движението в центъра. Шествия в знак на недоволство имаше също в Кърджали, Русе, Ловеч, Плевен, Самоков, Разград, Пловдив, Добрич, Варна, Хасково, Габрово и др.\n\nКрайната точка на протеста в София бе площад "Княз Александър I" в центъра на столицата. Булевард "Цар Освободител" бе затворен за движение, а автомобилите на протестиращите бяха подредени в пространството пред БНБ и Националната художествена галерия.\xa0Сутринта от Националния стадион "Васил Левски" тръгна и друг протест, организиран от Националния таксиметров синдикат и други организации.\xa0\n\n"Ще им покажем, че със 100 000 души, които се прехранват от такситата в България, шега не бива, камо ли опити за задушаване, или това, което направи застрахователният "октопод" с увеличаването на застраховката "Гражданска отговорност" от 3 до 16 пъти за таксиметровите автомобили през октомври 2024 г.", съобщиха от Съюз "Такси".\n\nПротестиращите настояват за връщане на размера на "Гражданската отговорност" на нивата отпреди октомври.\n\n"Искаме мораториум върху цената на задължителната застраховка "Гражданска отговорност" до изработване на ясен законов механизъм, през застрахователния кодекс, за въвеждането на системата "бонус-малус" и оценка на риска на всеки шофьор, на базата на индивидуалното му представяне", коментира пред БТА Красимир Цветков, председател на Националния таксиметров синдикат.\n\nПо думите му поскъпването на премията е "брутално". "Като казваме "брутално", имаме предвид от 300% до 1110%. На моята кола застраховката от 386 лв. вече е 1077 лв. и продължават да растат. В същото време не намираме абсолютно никаква обосновка за това", каза Цветков. \xa0\n\nЗастрахователите: Честотата на щети при такситата е 20 пъти по-висока\xa0\n\nОще миналата седмица Асоциацията на застрахователите в България обясни подробно какво налага поскъпването.\xa0\n\nОсновни параметри за определяне на цената по застраховка "Гражданска отговорност" са честотата на щетите и размерът на средната щета. Честотата на щетите представлява съотношението на броя щети към броя сключени полици. Автомобилите, използвани за таксиметрови превози, престояват като участници в движението в пъти по-дълго от обикновените автомобили и изминават в пъти повече километри пробег. Те се движат почти непрекъснато и е нормално при тях да се наблюдава в пъти по-висока честота на щетите от обичайната за този вид застраховка.\n\nЗа да установи обективните нива на честотата на щетите и размера на средната щета при всички застраховани МПС и отделно при таксиметровите автомобили за последните 5 години, асоциацията е изискала данни от единната информационна система, администрирана от "Гаранционния фонд". Анализът показва, че размерът на средната щета при такситата е съпоставим със средната за всички застраховани автомобили в България, но честотата на възникване на щети е 20 пъти по-висока.\n\n"При сходни нива на размера на средното обезщетение, което се изплаща за произшествие на леки автомобили и такива, използвани за таксиметрови превози, и 20 пъти по-често настъпване на застрахователни събития, необходимата премия за покритие на риска при таксиметровите автомобили е нормално да бъде в пъти по-висока от тази за останалите леки автомобили", коментираха от АБЗ.\n\nОттам предупредиха, че ако не се вдигне застраховката на такситата, ще вдигне цената на всички останали шофьори. "Ако в съвкупността на всички застраховани автомобили, тези с по-висок риск не плащат по-висока премия от другите, съответстваща на техния риск, то премията на всички автомобили трябва да се повиши, за да се осигурят достатъчно средства за изплащане на обезщетенията. Това би било несправедливо за останалите застраховани лица", казаха от АБЗ.\n\n"Продължаваме промяната": Не е нормално цените да се вдигнат три пъти\xa0\n\n"Не е нормално застраховката да ви се покачва в един и същи ден от всички застрахователи. Това прилича на картел", заяви съпредседателят на "Продължаваме промяната" Кирил Петков, който заедно с Асен Василев, се присъедини към протеста на таксиметровите шофьори в София. Двамата обещаха да изпратят писмо до Комисията за защита на конкуренцията (КЗК), за да провери случая и да не се измъква по тъча.\xa0\n\n"Не е нормално цените от днес за утре да се вдигнат три пъти. Не е нормално да има дискриминация към един конкретен бранш - повишени застраховки трябва да плащат само тези, които правят катастрофи, а не всички", добави Асен Василев. По думите му, ако всички излязат да си отстояват правата, както го правят таксиметровите шофьори, България има шанс да се оправи.\xa0\n\nСпоред Петков и Василев казусът с "Гражданската отговорност" доказва колко са важни регулаторите в държавата.\n\nКЗК се самосезира заради съмнения за картел\xa0\n\nМеждувременно Комисията за защита на конкуренцията (КЗК) обяви, че се самосезира във връзка със съмнения за картелно споразумение за увеличението на цената на застраховка "Гражданска отговорност" за таксиметровите водачи, съобщиха от комисията след старта на протеста на таксиметровите шофьори.\n\nОт комисията допълват, че още преди официалното постъпване на 19 ноември на сигнал от Сдружението с нестопанска цел "Съюз такси", както и на сигнал от сряда сутрин от Асоциацията на таксиметровите водачи - Пловдив, КЗК вече е извършила мащабно предварително проучване, което налага комисията да се самосезира незабавно относно наличието на евентуално антиконкурентно поведение на участници в застрахователния сектор, което има за цел или резултат предотвратяване, ограничаване или нарушаване на конкуренцията на пазара. Решението за образуване на производство ще бъде разгледано на закрито заседание на комисията на 21 ноември 2024 г. и ще бъде публикувано на сайта на КЗК.\n\nКЗК ще извърши проучване на причините за повишаването на цените на застраховката "Гражданска отговорност". Наред с традиционния инструментариум за провеждане на проучването, КЗК възнамерява да използва и информация, събрана в резултат на проведени срещи с участниците на съответния пазар, регулаторните органи в сектора, както и експерти в областта, отбелязват от комисията.\xa0\n\nКФН към застрахователите: Преразгледайте си тарифите\n\nКомисията за финансов надзор (КФН), която само допреди две седмици обясняваше, че не може да се направи много по отношение на цената на "Гражданската отговорност", изведнъж призова застрахователите да преразгледат тарифите си.\n\n"За да бъде намерено решение на възникналия спор, КФН призовава всички застрахователи, лицензирани да извършват дейност по застраховка "Гражданска отговорност" на автомобилистите, да предприемат незабавно всички необходими действия по преразглеждане на тарифите си по тази задължителна застраховка и да преосмислят настоящото си пазарно поведение, без да нарушават изискванията за достатъчност на застрахователната премия и своята рискова стратегия, с оглед постигане на справедливи пазарни цени за ползвателите на застрахователни услуги и осигуряване на стабилен и конкурентен застрахователен пазар", казаха от КФН.'}, {'title': 'КЗК се самосезира за поскъпването на "Гражданската отговорност" за такситата', 'content': 'КЗК се самосезира във връзка с поскъпването на застраховката\xa0„Гражданска отговорност“\xa0за таксиметровите шофьори. От комисията заявяват, че се извършва постоянен мониторинг на проблемите в сектора.„Във връзка с редица медийни изявления от различни заинтересовани лица относно твърдението за координирано увеличение на застрахователната премия на задължителната застраховка „Гражданска отговорност“ на автомобилистите и по-конкретно на таксиметровите водачи, Комисията за защита на конкуренцията (КЗК) информира обществеността, че извършва постоянен мониторинг и същевременно проучва в детайли всички публично достъпни факти и обстоятелства, свързани с проблемите в този сектор през последните седмици. Още преди официалното постъпване в края на деня, на 19 ноември 2024 г. на сигнал от СНЦ „СЪЮЗ ТАКСИ“, както и на сигнал от тази сутрин от Асоциацията на таксиметровите водачи – Пловдив, КЗК вече е извършила мащабно предварително проучване, което налага Комисията да се самосезира незабавно относно наличието на евентуално антиконкурентно поведение на участници в застрахователния сектор, което има за цел или резултат предотвратяване, ограничаване или нарушаване на конкуренцията на пазара. Решението за образуване на производство ще бъде разгледано на закрито заседание на Комисията на 21 ноември 2024 г. и ще бъде публикувано на сайта на КЗК”, съобщават от Комисията.В тази връзка и в рамките на своите правомощия, КЗК ще извърши проучване на причините за повишаването на цените на застраховката „Гражданска отговорност“.„Комисията оценява високо активното съдействие на обществото при предоставянето на относима към проучването информация. Наред с традиционния инструментариум за провеждане на проучването, КЗК възнамерява да използва и информация, събрана в резултат на проведени срещи с участниците на съответния пазар, регулаторните органи в сектора, както и експерти в областта”, пишат още от КЗК.За оказване на съдействие в борбата срещу антиконкурентните практики на пазара на застрахователни услуги, Комисията насърчава всеки, който разполага с информация и/или доказателства за евентуално антиконкурентно поведение на пазарните участници, да предостави същите на електронен адрес delovodstvo@cpc.bg или на адрес: гр. София, бул. Витоша № 18.'}], 'type': 'BTA, Mediapool, Pik'}
{'news1': {'title': 'Делян Пеевски, лидер на ДПС-НОВО НАЧАЛО с голямо признание - медал за особени заслуги към украинския народ', 'content': 'Председателят на ДПС – НОВО НАЧАЛО Делян Пеевски бе отличен \xa0с медал за особени заслуги към украинския народ от председателя на Върховната рада в Украйна Руслан Стефанчук. \xa0Медалът бе връчен от Н.Пр. Олеся Илашчук, посланик на Украйна в България.\xa0\nН.Пр. Илашчук благодари за подкрепата на председателя на ДПС – НОВО НАЧАЛО Делян Пеевски по време на 1000-та \xa0дни от руската агресия в Украйна.\n\xa0\n\xa0\n/ХЯ/\nМоля потвърдете избраните снимки. Това действие не е свързано с плащане. Ако продължите, избраните снимки ще бъдат извадени от баланса на вашите активни абонаментни пакети.\nМоля потвърдете изтеглянето на избраните снимката/ите'}, 'matches': [{'title': 'Пеевски получи медал от Украйна', 'content': 'Делян Пеевски бе отличен с медал за особени заслуги към украинския народ от председателя на Върховната рада в Украйна Руслан Стефанчук, съобщиха от пресцентъра на формацията му ДПС –Ново начало.\n\nМедалът му е бил връчен от Н.Пр. Олеся Илашчук, посланик на Украйна в България.\n\nТя е благодарила за подкрепата на Пеевски по време на 1000-та дни от руската агресия в Украйна, съобщиха от партията.\n\nЗасега няма информация от посолството на Украйна у нас.\n\nПрез последните месеци санкционираният от САЩ и Великобритания за корупция Делян Пеевски се опитва да влезе в образа на "евроатлантик №1" в България.\n\nДПС заедно с ГЕРБ и ПП-ДБ подкрепяха системно оказването на военна помощ за Украйна.\n\nЗа това в края на миналата годин президентът на Украйна Володимир Зеленски благодари във видео разговор на Кирил Петков, Бойко Борисов и Делян Пеевски за помощта.\n\nТогава Пеевски посочи, че трите формации полагат всички усилия, "въпреки огромната съпротива на някои проруски среди в България", да оказват максимална подкрепа на Украйна.\n\nПо време на визитата на Зеленски у нас миналата година той се срещна и с представители на ДПС, сред които бе и Пеевски.\n\nМиналата година и лидерът на ГЕРБ Бойко Борисов бе отличен от Украйна с почетен знак на Министерството на отбраната.'}, {'title': 'Лидерът на ДПС-Ново начало Делян Пеевски с голямо признание - медал за особени заслуги към украинския народ', 'content': 'Н.Пр. Илашчук благодари за подкрепата на председателя на ДПС – НОВО НАЧАЛО Делян Пеевски по време на 1000-та дни от руската агресия в Украйна.'}], 'type': 'BTA, Mediapool, Pik'}
{'news1': {'title': 'Руският президент Путин няма да се поколебае да използва ядрено оръжие, ако Москва бъде застрашена, заяви сръбският президент Александър Вучич', 'content': 'Руският президент Владимир Путин няма да се поколебае да използва ядрено оръжие, ако Москва бъде застрашена, заяви сръбският президент Александър Вучич в изявление пред обществеността снощи, цитиран от националната телевизия РТС.\n„Ако Москва е заплашена, достатъчно добре познавам президента на Русия Владимир Путин и мога да кажа, че няма да се поколебае да използва ядрено оръжие“, каза Вучич. „Очаквам, че действието на ракетите ATACMS в Брянска област в Русия вероятно ще предизвика действия по енергийните обекти и мостове на Днепър“.\nВчера Украйна нанесе удар по арсенал в руската Брянска област с доставени от САЩ ракети АТАКМС, след като Киев получи разрешение от оттеглящата се администрация на американския президент Джо Байдън в навечерието на ден 1000 от началото на войната.\n„Знаете, че винаги съм казвал, че като малка страна трябва да се скрием под някой камък, докато не премине бедствието, но не ме е срам да кажа, че смятам, че възможно най-скоро трябва да започнат преговори за примирие, за мир, защото по-нататъшен конфликт ще ни доведе до световна катастрофа“, посочи Вучич.\nТой допълни, че Сърбия изобщо не е подготвена за такъв конфликт по отношение на бомбоубежищата. По думите му страната разполага с бомбоубежища с капацитет 257 000 души и ще трябва да се работи върху приспособяване на различни пространства, за да се осигури място за милион, милион и половина души.\nСръбският президент отбеляза още, че Сърбия трябва да се подготви не защото очаква да бъде нечия цел, а защото "ако някой на разстояние от 500 до 1000 км се окаже нечия цел, същото се пише и на Сърбия“. Той допълни, че е наредил резервите в продоволствие в сръбската войска да бъдат увеличени със 150 процента.\n/ПК/'}, 'matches': [{'title': 'Вучич смята, че Путин няма да се поколебае да използва ядрено оръжие, ако има заплаха', 'content': 'Руският президент Владимир Путин няма да се поколебае да използва ядрено оръжие, ако Москва бъде застрашена, заяви сръбският президент Александър Вучич в изявление пред обществеността снощи, цитиран от националната телевизия РТС.\n\n"Ако Москва е заплашена, достатъчно добре познавам президента на Русия Владимир Путин и мога да кажа, че няма да се поколебае да използва ядрено оръжие“, каза Вучич.\n\n"Очаквам, че действието на ракетите ATACMS в Брянска област в Русия вероятно ще предизвика действия по енергийните обекти и мостове на Днепър“.\n\nВчера Украйна нанесе удар по арсенал в руската Брянска област с доставени от САЩ ракети АТАКМС, след като Киев получи разрешение от оттеглящата се администрация на американския президент Джо Байдън в навечерието на ден 1000 от началото на войната.\n\n"Знаете, че винаги съм казвал, че като малка страна трябва да се скрием под някой камък, докато не премине бедствието, но не ме е срам да кажа, че смятам, че възможно най-скоро трябва да започнат преговори за примирие, за мир, защото по-нататъшен конфликт ще ни доведе до световна катастрофа“, посочи Вучич, цитиран от БТА.\n\nТой допълни, че Сърбия изобщо не е подготвена за такъв конфликт по отношение на бомбоубежищата. По думите му страната разполага с бомбоубежища с капацитет 257 000 души и ще трябва да се работи върху приспособяване на различни пространства, за да се осигури място за милион, милион и половина души.\n\nСръбският президент отбеляза още, че Сърбия трябва да се подготви не защото очаква да бъде нечия цел, а защото "ако някой на разстояние от 500 до 1000 км се окаже нечия цел, същото се пише и на Сърбия“.\n\nТой допълни, че е наредил резервите в продоволствие в сръбската войска да бъдат увеличени със 150 процента.'}, {'title': 'ИДВА ЛИ АПОКАЛИПСИС? Вучич смразяващо', 'content': 'Путин няма да се поколебае да използва ядрено оръжие:\nРуският президент Владимир Путин няма да се поколебае да използва ядрено оръжие, ако Москва бъде застрашена, заяви сръбският президент Александър Вучич в изявление пред обществеността снощи, цитиран от националната телевизия РТС.“Ако Москва е заплашена, достатъчно добре познавам президента на Русия Владимир Путин и мога да кажа, че няма да се поколебае да използва ядрено оръжие. Очаквам, че действието на ракетите ATACMS в Брянска област в Русия вероятно ще предизвика действия по енергийните обекти и мостове на Днепър“, каза Вучич.Вчера Украйна нанесе удар по арсенал в руската Брянска област с доставени от САЩ ракети АТАКМС, след като Киев получи разрешение от оттеглящата се администрация на американския президент Джо Байдън в навечерието на ден 1000 от началото на войната.“Знаете, че винаги съм казвал, че като малка страна трябва да се скрием под някой камък, докато не премине бедствието, но не ме е срам да кажа, че смятам, че възможно най-скоро трябва да започнат преговори за примирие, за мир, защото по-нататъшен конфликт ще ни доведе до световна катастрофа“, посочи Вучич.Той допълни, че Сърбия изобщо не е подготвена за такъв конфликт по отношение на бомбоубежищата. По думите му страната разполага с бомбоубежища с капацитет 257 000 души и ще трябва да се работи върху приспособяване на различни пространства, за да се осигури място за милион, милион и половина души.Сръбският президент отбеляза още, че Сърбия трябва да се подготви не защото очаква да бъде нечия цел, а защото ако някой на разстояние от 500 до 1000 км се окаже нечия цел, същото се пише и на Сърбия. Той допълни, че е наредил резервите в продоволствие в сръбската войска да бъдат увеличени със 150 процента.'}], 'type': 'BTA, Mediapool, Pik'}
{'news1': {'title': 'Продължава първото заседание на парламента, депутатите ще направят четвърти опит да изберат председател на Народното събрание', 'content': 'Продължава първото заседание на 51-вото Народно събрание. Депутатите ще направят четвърти опит да изберат председател на парламента.\nПри първите три до балотаж стигнаха Рая Назарян от ГЕРБ-СДС и Андрей Цеков от „Продължаваме промяната-Демократична България“(ПП-ДБ), но никой от тях не събра необходимия брой гласове и заседанието беше прекъсвано.\nВ понеделник, след коалиционен съвет, от ПП-ДБ обявиха, че ще оттеглят Андрей Цеков и ще застанат зад предложението на „Има такъв народ“ (ИТН) за председател да бъде избран най-възрастният депутат – Силви Кирилов (ИТН), за да бъзе преодолян блокажът. Те призоваваха и останалите политически сили също да оттеглят номинациите си.\nЗа ГЕРБ-СДС не е опция най-възрастният народен представител - Силви Кирилов, да бъде избран за председател на парламента по модела с Вежди Рашидов в 48-ото Народно събрание, заяви по-рано преди тях на брифинг лидерът на ГЕРБ Бойко Борисов. Тръгнем ли към Силви Кирилов, това означава, че са се разбрали той да е следващият служебен премиер, обясни той защо това не е вариант за тях.\nОт ГЕРБ съобщиха също, че решението на Изпълнителната им комисия\xa0 е, ако Рая Назарян бъде избрана за председател, да не бъде служебен премиер при евентуално ново служебно правителство. Лидерът на ГЕРБ Бойко Борисов е съгласен, ако се стигне до сформиране на управляващо мнозинство, постовете да бъдат предоговорени включително и този на председател на НС.\xa0\nНай-логичното е Народното събрание да избере временно за председател най-възрастния народен представител - Силви Кирилов, за да започне да работи, коментира миналата седмица лидерът на ИТН Слави Трифонов на страницата си във Фейсбук. Според него, ако не се сформира стабилно управление и се отиде на избори, най-хубавото за демокрацията ни ще е служебен кабинет да се ръководи от морален човек като Силви Кирилов.\xa0\nПри третия опит миналия петък да бъде избран председател на НС, ИТН издигна кандидатурата именно на Кирилов. Той получи 37 гласа в подкрепа, 35 народни представители бяха „против", 167 се въздържаха.\nАко в сряда не бъде избран председател, ние ще предложим едно авангардно решение, обяви пред журналисти в парламента тогава лидерът на МЕЧ Радостин Василев, но засега го запази в тайна. При третия опит за избор на председател депутатите от неговата партия гласуваха против Рая Назарян, но се въздържаха при другите номинации.\nНе искам да коментирам този въпрос преди партиите да проведат всички необходими разговори помежду си и да излязат със своето становище, каза вчера президентът Румен Радев пред журналисти във връзка с предложението Силви Кирилов да стане председател на парламента.\xa0\nОт „Възраждане" засега официално не са съобщили дали отново ще номинират Петър Петров.\n„БСП-Обединена левица" също запазват мълчание до момента.\n/ТТ/'}, 'matches': [{'title': '"Възраждане" се надява в петък да бъде избран председател на парламента', 'content': 'Лидерът на проруската партия "Възраждане" Костадин Костадинов се надява политическата логика да надделее и в петък да бъде избран председател на парламента, различен от кандидата на ГЕРБ.\n\nНа брифинг след преговорите с "Има такъв народ", БСП и МЕЧ за решаване на политическата криза Костадинов каза, че четирите формации не са намерили единодушие около фигурата, която трябва да бъде излъчена за председател на Народното събрание.\n\nОт "Възраждане" настояват, че техният кандидат Петър Петров е най-подходящ за поста и държат на неговите качества, затова ще го издигнат и в петък.\n\n"Ако на втори тур обаче има кандидат, различен от този на ГЕРБ, ние ще го подкрепим", заяви Костадинов. По думите му не са коментирани други ходове, имена и варианти за председател на парламента.\n\nСпоред лидера на проруската партия борбата не е за следващ служебен премиер, а "по-скоро презастраховка, защото в Конституционния съд има две искания и ако се вземе решение, може ситуацията да се промени кардинално и да се върне възможността президентът сам да назначава служебно правителство".\n\n"Изборът на председател извън кликата на ГЕРБ и ДПС е презастраховка и този въпрос би загубил смисъл, ако се вземe бързo решение, но КС е показал, че е политически орган, който взима политически решения след политически натиск", коментира Костадинов.\n\nЗа проведените преговори Костадинов отчете, че е постигнато съгласие веднага след избирането на председател да бъде отворен Изборният кодекс, "за да се намалят до минимум кражбите на гласове, манипулациите и контролирания вот".\n\n"Министерският съвет действа като "момче за всичко" на Делян Пеевски", заяви Костадинов.\n\nПо думите му четирите политически формации смятат, че трябва да се сформира мнозинство против ГЕРБ и ДПС.\n\n"Такова мнозинство обаче не може да се случи без Демократична България. Отделям "Прoдължаваме промяната", които днес все пак направиха компромис, но не може да стане без цялата коалиция. За съжаление обаче днес ДБ отново избраха Пеевски, което не ни изненадва", каза Костадинов визирайки гласуването за кандидатурата на Силви Кирилов за председател на парламента.\n\nПри четвъртия неуспешен опит да се избере председател на парламента на балотаж отидоха Рая Назарян от ГЕРБ и компромисното предложение на ИТН в лицето на Силви Кирилов. Той обаче събра 109 гласа, след като "Демократична България" и БСП се въздържаха.\n\n"Демократична България" ("Да, България" и ДСБ) предварително бяха обявили, че няма да гласуват за председател заедно с "Възраждане", които подкрепиха Силви Кирилов на балотажа.'}, {'title': 'ЕКШЪН В ПИК TV! Голямата мъка в парламента продължава - пак не избраха председател (НА ЖИВО/СНИМКИ/ОБНОВЕНА)', 'content': 'Точно в 11 часа водещият заседанието и един от кандидатите за председател Силви Кирилов, обяви подновяване на първото заседание на 51-ия парламент.Минути преди началото на заседанието стана ясно, че от ПП ще подкрепят неговата кандидатура за председател, а от ДБ няма и ще гласуват въздържали се.Пристъпи се към нов кръг предолжения за кандидатури. Теменужка Петкова отново представи кандидатурата на Рая Назарян. "Призовавам ви към мъдрост и отговорно отношение“, обърна се тя към колегите си в залата.От ППДБ нямаше кандидатура. От "Възраждане“ препотвърдиха кандидатурата на Петър Петров.Тошко Йорданов от ИТН посочи кандидатурата на Силви Кирилов. "В тази ситуация сме доста време и днес можем да я разрешим“, каза той и допълни, че това може да се случи, като се избере именно Кирилов, който да стане председател до сформирането на работещо парламентарно мнозинство.Борислав Гуцанов от БСП издигна за четвърти път Натали Киселова за парламентарен шеф.Тошко Йорданов призова, ако се стигне до балотаж между Рая Назарян и Силви Кирилов, изборът бил между това дали ще има подкрепа за кабинета на Димитър Главчев. Костадинов нарече ППДБ токсична формация, но с това, което Йорданов бил казал, поставил Киро и компания пред много тежък избор.Кирил Петков излезе на трибуната. "Целият народ ни наблюдава как заседание след заседание ние не можем да изберем дори и председател. "Възраждане“ искат да ходят към Русия, ние към Европа“, каза той и нарече ситуацията срам, ако и днес не се стигне до избор на председател. Затова трябвало да се направи от всеки днес стъпка назад.Цончо Ганев нарече срам управлението на Кирил Петков като министър-председател, а групата на ППДБ - схемаджии. Петков му отговори, че от "Възраждане“ работили с ГЕРБ въпреки снимката на Ганев от Червения площад в Москва.Борислав Гуцанов също отговори на Кирил Петков. "1300 години България е част от Европа. Ние не вървим към Европа, ние сме Европа!“, посече го той и го призова да се държи като български народен представител.Ганев отново излезе на трибуната и заяви, че ППДБ са срамна коалиция. И издаде, че след падането на кабинета на Кирил Петков, още на сутринта след вота на недоверие, лично Петков се бил обадил на Костадин Костадинов и поканил "Възраждане“ да заемат мястото в четворната коалиция на ИТН. Отказ имало и в 48-ото Народно събрание, в 49-ото - също."Едни и същи сте схемаджии и играчи, но вие носите и моралното разложение у вас“, отсече Ганев по адрес на ГЕРБ и ППДБ. Освен това ППДБ владеели бългорезичните американскии медии.“ППДБ никога няма да управлява с вас, защото имаме ценностни различия с вас, защото част от вашите изказвания са обидни към нашите избиратели, защото смятаме, че част от вашите изказвания са фашистки“, излезе на реплика Кирил Петков."Петков не каза, че това, което казахте, г-н Ганев, че не е вярно. Някой път и той говори истината. Ние искаме свобода и нормалнос, те искат розова диктатура, ние искаме нормалност, а те искат да направят отклоненята нормалност“, отговори му Костадин Костадинов.Цончо Ганев отново на трибуната. "Да се надяваме никога повече да не сте министър-председател, нямате капацитет. Поканихте в кабинета на г-н Минчев Петър Петров и отново поискахте нашата подкрепа. Вие сте малко повърхностен“.Атанас Зафиров пък разказа, че сутринта си говорили нещо с неговия приятел Кирил Петков, а следобед станало друго намеквайки, че двамата са водили разговор за нещо, но Петков се е извъртял. Зафиров предложи да се изслушат кандидатите, за да видят способностите на кандидатурите. Той заподозря и, че от ИТН вече са били разпределили министерските постове в служебния кабинет.Политиката е да градим мостове, а не да ги гориме, самият вие залагате бомби в тези мостове, можем да продължим с тези уроци, аз като ваш първи ментор, обърна се Кирил Добрев към Явор Божанков припомняйки, че той беше депутат първо от БСП.Наталия Киселова излезе на трибуната и се обърна с призив, че гражданите трябвало да видят, тази зала хората си давали сметка за какво са изпратени в парламента. Тя също заяви, че ако се гласува за кандидата на ГЕРБ, се гласувало за служебен кабинет "Главчев“.Павела Митова от ИТН заяви, че Киселова не била човекът, който ще прави законодателната програма на парламента.В 12:10 часа се сложи край на разискванията. Пристъпи се към гласуване. Ще се гласува по азбучен ред.Първа е кандидатурата на Наталия Киселова от БСП-Обединена левица. За бяха 50, против 51, а въздържалите си 137.Втора е кандидатурата на Петър Петров от "Възраждане“. За бяха 47, против 69, докато въздържалите се - 122.Трета е кандидатурата на Рая Назарян от ГЕРБ. За бяха 69, против 133, въздържали се 37.Четвърта е кандидатурата на Силви Кирилов от ИТН. За бяха 67, против 33, въздържали се 139."Толкова ли струват думите ви, г-н Божанков. Винаги съм смятал, че ПП са по-големите праволинейни субекто, но се оказа, че вие сте доста по-политически шавливите във всички политически посоки“, коментира след гласуването Тошко Йорданов.Поискано беше прегласуване на кандидатурата на Силви Кирилов. Този път резултатите се получиха така - за 67, против 35, въздържали се 137.При така проведеният избор на първи тур нямаме избран кандидат, прочете Кирилов. И посочи, че ще има балотаж между него и Рая Назарян.Рая Назарян получи - за 69, против 130, въздържали се 38.Силви Кирилов получи - за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за 101, против 54, въздържали се 84. Така отново не беше избран председател въпреки, че Силви Кирилов получи повече гласове от Рая Назарян.В 12:27 часа, Силви Кирилов обяви 30 минути почивка. След това ще има втора процедура по избор.Гледайте НА ЖИВО ПО ПИК TV!'}], 'type': 'BTA, Mediapool, Pik'}
{'news1': {'title': 'Продължава първото заседание на парламента, депутатите ще направят четвърти опит да изберат председател на Народното събрание', 'content': 'Продължава първото заседание на 51-вото Народно събрание. Депутатите ще направят четвърти опит да изберат председател на парламента.\nПри първите три до балотаж стигнаха Рая Назарян от ГЕРБ-СДС и Андрей Цеков от „Продължаваме промяната-Демократична България“(ПП-ДБ), но никой от тях не събра необходимия брой гласове и заседанието беше прекъсвано.\nВ понеделник, след коалиционен съвет, от ПП-ДБ обявиха, че ще оттеглят Андрей Цеков и ще застанат зад предложението на „Има такъв народ“ (ИТН) за председател да бъде избран най-възрастният депутат – Силви Кирилов (ИТН), за да бъзе преодолян блокажът. Те призоваваха и останалите политически сили също да оттеглят номинациите си.\nЗа ГЕРБ-СДС не е опция най-възрастният народен представител - Силви Кирилов, да бъде избран за председател на парламента по модела с Вежди Рашидов в 48-ото Народно събрание, заяви по-рано преди тях на брифинг лидерът на ГЕРБ Бойко Борисов. Тръгнем ли към Силви Кирилов, това означава, че са се разбрали той да е следващият служебен премиер, обясни той защо това не е вариант за тях.\nОт ГЕРБ съобщиха също, че решението на Изпълнителната им комисия\xa0 е, ако Рая Назарян бъде избрана за председател, да не бъде служебен премиер при евентуално ново служебно правителство. Лидерът на ГЕРБ Бойко Борисов е съгласен, ако се стигне до сформиране на управляващо мнозинство, постовете да бъдат предоговорени включително и този на председател на НС.\xa0\nНай-логичното е Народното събрание да избере временно за председател най-възрастния народен представител - Силви Кирилов, за да започне да работи, коментира миналата седмица лидерът на ИТН Слави Трифонов на страницата си във Фейсбук. Според него, ако не се сформира стабилно управление и се отиде на избори, най-хубавото за демокрацията ни ще е служебен кабинет да се ръководи от морален човек като Силви Кирилов.\xa0\nПри третия опит миналия петък да бъде избран председател на НС, ИТН издигна кандидатурата именно на Кирилов. Той получи 37 гласа в подкрепа, 35 народни представители бяха „против", 167 се въздържаха.\nАко в сряда не бъде избран председател, ние ще предложим едно авангардно решение, обяви пред журналисти в парламента тогава лидерът на МЕЧ Радостин Василев, но засега го запази в тайна. При третия опит за избор на председател депутатите от неговата партия гласуваха против Рая Назарян, но се въздържаха при другите номинации.\nНе искам да коментирам този въпрос преди партиите да проведат всички необходими разговори помежду си и да излязат със своето становище, каза вчера президентът Румен Радев пред журналисти във връзка с предложението Силви Кирилов да стане председател на парламента.\xa0\nОт „Възраждане" засега официално не са съобщили дали отново ще номинират Петър Петров.\n„БСП-Обединена левица" също запазват мълчание до момента.\n/ТТ/'}, 'matches': [{'title': 'Депутатите пак не избраха шеф на НС, 19 гласа не стигнаха на Силви Кирилов (видео)', 'content': 'Провали се и четвъртият опит да бъде избран председател на 51-ото Народно събрание. Така десет дни след като положиха клетва, депутатите остават да циклят в първото си заседание, което ще възобновят в петък с пети опит да си изберат председател.\n\nПри досегашните три неуспешни опита кандидатите за поста бяха петима: Рая Назарян (ГЕРБ), Андрей Цеков (ПП-ДБ), Петър Петров ("Възраждане") и Наталия Киселова (БСП). В края на миналата седмица ИТН смени Николета Кузманова със Силви Кирилов, който като най-възрастния народен представител и в момента председателства парламента.\n\n\n"Продължаваме промяната-Демократична България" решиха да дадат шанс на този компромисен вариант и оттеглиха номинацията си за шеф на НС. Изразиха готовност за подкрепят Силви Кирилов от ИТН за временен председател, за да може парламентът все пак да заработи.\n\n\nВъпреки сложните отношения и скандали между ПП-ДБ и ИТН в предходните парламенти, в момента те са в един лагер, след като ИТН подкрепи декларацията на ПП-ДБ за санитарен кордон около Делян Пеевски и формацията му ДПС-Ново начало.\n\nГЕРБ, "Възраждане" и БСП обаче не се отказаха от досегашните си номинации за председател на НС.\n\n\nТака се стигна до четвъртото гласуване сряда, когато до балотаж стигнаха Рая Назарян от ГЕРБ-СДС и Силви Кирилов от ИТН. След поредица от гласувания и прегласувания подкрепата за Кирилов нарасна до 101 депутати от 5 различни политически фракции -\xa0ПП-ДБ, Възраждане, АПС, ИТН и МЕЧ.\n\n\nИзборът на Кирилов обаче се провали, заради разнобоя в групата на ПП-ДБ - 17 бяха "за", един "против", а 19 "въздържал се". Причината е, че "Демократична България" ("Да, България" и ДСБ) предварително бяха обявили, че няма да гласуват за председател заедно с "Възраждане", които пък подкрепиха Силви Кирилов на балотажа (позицията на ДБ вижте тук).\n\n\nТой събра 101 гласа "за", а му бяха нужни поне 120, защото според процедурните правила е избран този, за когото гласуват повече от половината присъстващи, а в гласуването участваха 239 народни представители. Така Кирилов щеше да е избран, ако 19-те от ПП-ДБ или 19-те от БСП не бяха гласували "въздържал се".\n\nДо петък ИТН имат време да се опитат да убедят ДБ или БСП да подкрепи Кирилов при насроченото за тогава поредно гласуване.\n\nЕто хронология на днешния парламентарен ден:\n\n13:47 ч. - Няма да има нов опит днес\n\n"След проведените консултации с парламентарно представените партии и коалиции се взе решение за възобновяване на първото заседание в петък - не утре, а вдругиден", каза след почивката Силви Кирилов.\n\nТака се разбра, че е отпаднал обявеният по-рано днес план за поне два опита в ранките на деня.\n\n13:16 ч. - След почивката БСП поиска председателски съвет\n\nСилви Кирилов възобнови заседанието, но веднага след това Борислав Гуцанов от БСП поиска ново прекъсване, за да се проведе председателски съвет между представителите на отделните формации в 51-вото Народно събрание.\xa0\n\nТака беше обявена нова 30-минутна почивка.\n\n12:43 ч. - Асен Василев: Председател може да има, ако ДБ или БСП гласуват "за"\n\n"Това, което видяхме на таблото при последното гласуване показа, че председател на Народното събрание може да бъде избран още днес, ако колегите от ДБ или колегите от БСП преосмислят тяхната позиция", каза в кулоарите съпредседателят на ПП Асен Василев по време на почивката.\n\n"Надявам се разумът да надделее. Силви Кирилов вече има 101 гласа подкрепа. Ако няма разговори за мнозинство или хипотеза в българския парламент и се ходи на нови избори, изборът пред България е Делян Пеевски с купения и корпоративен вот или друг служебен", каза малко преди това Станислав Балабанов от ИТН в куоарите.\xa0\n\nПо думите му БСП и ДБ ще трябва да избират. "Разни анализатори и политолози говорят по медиите, че едва ли не БСП е собственост на Пеевски. Не ми се ще да вярвам, че е така", добави той.\xa0\n\n12:29 ч. - Нов опит след почивката\n\nПредседателстващият заседанието Силви Кирилов обяви 30-минутна почивка, но след нея ще бъде направен нов опит да бъде избран шеф на НС. При предишните три провалени опита след неуспешното гласуване беше обявявана почивка, за да се разберат политическите сили на коя дата депутатите да се съберат пак.\n\n12:28 ч. - Провал и при балотажа\n\nНе бе избран председател на Народното събрание. Рая Назарян за пореден път беше подкрепена само от групата на ГЕРБ и имаше само 69 гласа "за".\n\nСилви Кирилов събра 101 гласа при прегласуването на номинацията му и не му достигнаха 19 гласа, за да бъде избран, а по 19 депутати от ПП-ДБ и от БСП се въздържаха. "За" гласуваха 17 от ПП-ДБ и целите групи на "Възраждане", АПС, ИТН и МЕЧ. "Против" бяха 23 от ГЕРБ, един от ПП-ДБ, и групата на Делян Пеевски. Въздържаха се 46 от ГЕРБ, 19 от ПП-ДБ и 19 от БСП.\xa0\n\n12:16 ч. - Отново няма избран на първи тур\n\nНито един от предложените за председател на парламента не събра нужната подкрепа и се преминава към балотаж, който ще е между Рая Назарян и Силви Кирилов.\xa0\n\nНапрежение обаче предизвика това, че при първото гласуване за Кирилов гласува само половината група на ПП-ДБ, а другата половина се въздържа. Причината за това е заявката на ДБ, че няма да гласува заедно с "Възраждане", но от формацията на Костадин Костадинов не подкрепиха Кирилов при първото гласуване.\xa0\n\n12:09 ч. - Депутатите преминават към гласуване\n\nДебатите приключиха и депутатите преминават към гласуване на четиримата кандидати за шеф на НС - Рая Назарян, Петър Петров, Наталия Киселова и Силви Кирилов.\n\n11:40 ч. - БСП иронизира идеята най-възрастният да стане шеф на НС\n\n"Критерият "най-възрастен" не може да е работещ. По тази логика може да изберем "най-красивия", "най-пълния", "най-слабия". Това не може да бъде обективен критерий. И що за избор правим, щом даже не сме изслушали кандидатите? Даже нямаме пряко впечатление кой може да се справи с тази работа. Целия дебат показва, че ние не избираме председател на Народното събрание, а избираме бъдещия премиер. Наясно ли сме какви качества трябва да притежава, за да управлява цялата държава?", каза и.ф. председател на БСП Атанас Зафиров.\n\nВ отговор Тошко Йорданов призова Зафиров да пита Киселова защо най-възрастният открива първото заседание и добави: "Това е решение на бащите на българската съвременна конституция. И е той, защото има най-голям житейски опит".\n\nЙорданов обвини БСП, че се опитва да размие темата с избора за шеф на НС. "Репликите между "Възраждане" и ПП-ДБ, колкото и да са остри, бяха по същество", каза той.\n\n11:20 ч. - За пръв път има дебати преди гласуването\xa0\n\nЗа първи път има дебати, преди да се пристъпи към гласуване. Партиите си разменят взаимни обвинения.\xa0\n\nПърви думата в залата взе Костадин Костадинов от "Възраждане", който реши да нападне ПП-ДБ. "При една евентуална ваша кандидатура на балотаж и една евентуален подкрепа от нас, ПП-ДБ трябва да гласува с "Възраждане", а те твърдят, че няма да гласуват с нас. Което е разбираемо, защото за нас ПП-ДБ е една токсична формация. Но вие (от ИТН - бел.ред.) ги поставяте пред тежък избор - "Възраждане" или Пеевски. Досега винаги са избирали Пеевски", каза той.\n\n"Целият български народ ни наблюдава как заседание след заседание не можем да изберем дори председател на Народното събрание. Всички добре знаем, че ние нямаме нищо общо с "Възраждане", имаме абсолютно различно виждане за света - те искат да ходят към Русия, ние към Европа. От друга страна ние знаем, че е абсолютен срам е след поредното заседание да няма председател. От "Продължаваме промяната", че единственият вариант това Народно събрание да започне да работи, е да направим всички стъпка назад, да изберем най-възрастния между нас", каза Кирил Петков.\n\nБорислав Гуцанов от БСП пък обяви, че България винаги е била част от Европа.\xa0\n\n"Ще се опитам да намаля градуса на емоцията. Ние от ПП-ДБ се обърнахме към всички вас, да търсим заедно решение, защото парламентът е разпокъсна. Обърнахме се към вас се обединим по един критерии за председател на НС, който е прилаган в историята на парламента.. За да може да започне въртележката на мандатите. Ние направихме това не само с думи, правим го с конкретни действия, не номинирахме Андрей Цеков, който би бил чуден председател на парламента", каза Надежда Йорданова.\n\nОт "Възраждане" обаче продължиха с нападките към ПП-ДБ. Ганев каза от трибуната, че след като паднало правителството "Петков", лично Кирил Петков се обадил на Костадин Костадинов да го моли да влезе в управлението на мястото на ИТН. По думите му ПП-ДБ и след това търсили подкрепа от "Възраждане".\n\nВ отговор Кирил Петков каза, че ПП-ДБ никога няма да управляват с "Възраждане", защото имат ценностни различия.\n\n11:07 ч. - ИТН предложи Силви Кирилов, а БСП не се отказа от Киселова\n\nОт ИТН очаквано предложиха Силви Кирилов временно да остане председател, като подчертаха, че това е опит за консенсусно решение, за да започне 51-вото Народно събрание да работи по същество. "Ако се стигне до балотаж и там са Силви Кирилов и Рая Назарян. Всички, които не гласуват за Силви Кирилов, гласуват за нови избори с премиер Главчев", каза Тошко Йорданов от партията на Слави Трифонов.\n\nОт БСП не се отказаха от номинацията на Наталия Киселова и отново я предложиха за шеф на парламента. "Надяваме се да избираме кандидат за председател на Народното събрание, а не бъдещ служебен премиер. И понеже ние избираме председател на НС, не считаме, че има по-подходящ човек от доц. Наталия Киселова", посочи Борислав Гуцанов.\n\n11:06 ч. - ГЕРБ издигна Назарян, а "Възраждане" - Петър Петров\n\nГЕРБ и "Възраждане", които отказаха да се съгласят с консенсусния вариант за временен председател на Народното събрание, отново издигнаха досегашните си кандидатури - съответно Рая Назарян и Петър Петров.\xa0\n\n11:03 ч. - Започва четвъртият опит за избор на шеф на НС\n\nПреди да се пристъпи\xa0 към номинациите на кандидати за председател, Кирилов припомни процедурните правила.\xa0Според тях, за да бъде избран даден кандидат за председател, за него трябва да са гласували повече от половината от присъстващите депутати, а в последното гласуване участваха общо 239 души.\n\n11:00 ч. - Заседанието е възобновено\xa0\n\nПредседателстващия заседанието доайен Силви Кирилов възобнови първото заседание на 51-вото Народно събрание, което продължава вече 9 дни заради невъзможността да се избере председател на парламента.\n\nВ сряда парламентарната група на проруската "Възраждане" ще проведе разговори с част от партиите, но без да включва ГЕРБ, ДПС-Ново начало и АПС. Очаква се ПП-ДБ да откаже да участва в тези разговори.\n\nКаква е процедурата за избор на шеф на НС?\xa0\n\nПърво се дава възможност на отделните политически сили да направят номинации за председател на парламента, след това отделните предложения се подлагат на гласуване по азбучен ред на първите имена на кандидатите. Ще бъде избран този, за когото "за" са гласували повече от половината от присъстващите депутати. Ако при това гласуване няма такъв кандидат, тогава се прави балотаж между номинираните с най-голяма подкрепа. Ако и при балотажа не бъде избран шеф на парламента - гласуването е неуспешно и процедурата трябва да започне отново.'}, {'title': 'ЕКШЪН В ПИК TV! Голямата мъка в парламента продължава - пак не избраха председател (НА ЖИВО/СНИМКИ/ОБНОВЕНА)', 'content': 'Точно в 11 часа водещият заседанието и един от кандидатите за председател Силви Кирилов, обяви подновяване на първото заседание на 51-ия парламент.Минути преди началото на заседанието стана ясно, че от ПП ще подкрепят неговата кандидатура за председател, а от ДБ няма и ще гласуват въздържали се.Пристъпи се към нов кръг предолжения за кандидатури. Теменужка Петкова отново представи кандидатурата на Рая Назарян. "Призовавам ви към мъдрост и отговорно отношение“, обърна се тя към колегите си в залата.От ППДБ нямаше кандидатура. От "Възраждане“ препотвърдиха кандидатурата на Петър Петров.Тошко Йорданов от ИТН посочи кандидатурата на Силви Кирилов. "В тази ситуация сме доста време и днес можем да я разрешим“, каза той и допълни, че това може да се случи, като се избере именно Кирилов, който да стане председател до сформирането на работещо парламентарно мнозинство.Борислав Гуцанов от БСП издигна за четвърти път Натали Киселова за парламентарен шеф.Тошко Йорданов призова, ако се стигне до балотаж между Рая Назарян и Силви Кирилов, изборът бил между това дали ще има подкрепа за кабинета на Димитър Главчев. Костадинов нарече ППДБ токсична формация, но с това, което Йорданов бил казал, поставил Киро и компания пред много тежък избор.Кирил Петков излезе на трибуната. "Целият народ ни наблюдава как заседание след заседание ние не можем да изберем дори и председател. "Възраждане“ искат да ходят към Русия, ние към Европа“, каза той и нарече ситуацията срам, ако и днес не се стигне до избор на председател. Затова трябвало да се направи от всеки днес стъпка назад.Цончо Ганев нарече срам управлението на Кирил Петков като министър-председател, а групата на ППДБ - схемаджии. Петков му отговори, че от "Възраждане“ работили с ГЕРБ въпреки снимката на Ганев от Червения площад в Москва.Борислав Гуцанов също отговори на Кирил Петков. "1300 години България е част от Европа. Ние не вървим към Европа, ние сме Европа!“, посече го той и го призова да се държи като български народен представител.Ганев отново излезе на трибуната и заяви, че ППДБ са срамна коалиция. И издаде, че след падането на кабинета на Кирил Петков, още на сутринта след вота на недоверие, лично Петков се бил обадил на Костадин Костадинов и поканил "Възраждане“ да заемат мястото в четворната коалиция на ИТН. Отказ имало и в 48-ото Народно събрание, в 49-ото - също."Едни и същи сте схемаджии и играчи, но вие носите и моралното разложение у вас“, отсече Ганев по адрес на ГЕРБ и ППДБ. Освен това ППДБ владеели бългорезичните американскии медии.“ППДБ никога няма да управлява с вас, защото имаме ценностни различия с вас, защото част от вашите изказвания са обидни към нашите избиратели, защото смятаме, че част от вашите изказвания са фашистки“, излезе на реплика Кирил Петков."Петков не каза, че това, което казахте, г-н Ганев, че не е вярно. Някой път и той говори истината. Ние искаме свобода и нормалнос, те искат розова диктатура, ние искаме нормалност, а те искат да направят отклоненята нормалност“, отговори му Костадин Костадинов.Цончо Ганев отново на трибуната. "Да се надяваме никога повече да не сте министър-председател, нямате капацитет. Поканихте в кабинета на г-н Минчев Петър Петров и отново поискахте нашата подкрепа. Вие сте малко повърхностен“.Атанас Зафиров пък разказа, че сутринта си говорили нещо с неговия приятел Кирил Петков, а следобед станало друго намеквайки, че двамата са водили разговор за нещо, но Петков се е извъртял. Зафиров предложи да се изслушат кандидатите, за да видят способностите на кандидатурите. Той заподозря и, че от ИТН вече са били разпределили министерските постове в служебния кабинет.Политиката е да градим мостове, а не да ги гориме, самият вие залагате бомби в тези мостове, можем да продължим с тези уроци, аз като ваш първи ментор, обърна се Кирил Добрев към Явор Божанков припомняйки, че той беше депутат първо от БСП.Наталия Киселова излезе на трибуната и се обърна с призив, че гражданите трябвало да видят, тази зала хората си давали сметка за какво са изпратени в парламента. Тя също заяви, че ако се гласува за кандидата на ГЕРБ, се гласувало за служебен кабинет "Главчев“.Павела Митова от ИТН заяви, че Киселова не била човекът, който ще прави законодателната програма на парламента.В 12:10 часа се сложи край на разискванията. Пристъпи се към гласуване. Ще се гласува по азбучен ред.Първа е кандидатурата на Наталия Киселова от БСП-Обединена левица. За бяха 50, против 51, а въздържалите си 137.Втора е кандидатурата на Петър Петров от "Възраждане“. За бяха 47, против 69, докато въздържалите се - 122.Трета е кандидатурата на Рая Назарян от ГЕРБ. За бяха 69, против 133, въздържали се 37.Четвърта е кандидатурата на Силви Кирилов от ИТН. За бяха 67, против 33, въздържали се 139."Толкова ли струват думите ви, г-н Божанков. Винаги съм смятал, че ПП са по-големите праволинейни субекто, но се оказа, че вие сте доста по-политически шавливите във всички политически посоки“, коментира след гласуването Тошко Йорданов.Поискано беше прегласуване на кандидатурата на Силви Кирилов. Този път резултатите се получиха така - за 67, против 35, въздържали се 137.При така проведеният избор на първи тур нямаме избран кандидат, прочете Кирилов. И посочи, че ще има балотаж между него и Рая Назарян.Рая Назарян получи - за 69, против 130, въздържали се 38.Силви Кирилов получи - за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за 101, против 54, въздържали се 84. Така отново не беше избран председател въпреки, че Силви Кирилов получи повече гласове от Рая Назарян.В 12:27 часа, Силви Кирилов обяви 30 минути почивка. След това ще има втора процедура по избор.Гледайте НА ЖИВО ПО ПИК TV!'}], 'type': 'BTA, Mediapool, Pik'}
{'news1': {'title': 'Надежда Йорданова', 'content': 'Да се обединим около друг председател на парламента, зад когото няма политическо мнозинство:\n“За нас е неприемливо формиране на мнозинство за избор на председател на Народното събрание, което зависи от гласовете на “Възраждане”. Санитарният кордон около Делян Пеевски е условие за подкрепа от нас за председател на НС, \xa0това далеч не е разговор за управленско мнозинство”. Това заяви в интервю за БНТ депутатът от “Да, България” Надежда Йорданова.\xa0\n“Лесен изход от ситуацията няма. Всеки трябва да преглътне партийното си его, да седнем, да говорим, да се обединим около един председател на парламента, друг кандидат - по обективен критерий, кандидат, зад когото няма политическо мнозинство. Трябва да говорим, но не през телевизионните студиа, а реално”, призова Надежда Йорданова.\xa0\nЧленът на ръководството на „Да, България“ подчерта, че в коалицията ПП-ДБ винаги е имало различия, а в случая с кандидатурата на Силви Кирилов - различна оценка на риска. Но общите цели, които преследват партиите в коалицията, я обединяват и тя няма да се разпадне, въпреки интригите на опонентите. Йорданова съобщи, че решението за създаване на парламентарна група на ПП-ДБ отдавна е внесено в деловодството на 51-ото Народно събрание, със съпредседатели акад. Николай Денков и тя.\xa0\nЙорданова заяви, че позицията на “Демократична България” спрямо “Възраждане” е последователна и формацията не може да допусне да се формира мнозинство за ръководство на парламента с тяхното решаващо участие. Защото партията на Костадин Костадинов иска България да излезе от НАТО и са против ЕС. Освен това са подсигурявали гласовете на ГЕРБ и ДПС по ключови въпроси, особено за корупционни практики, като за обществените поръчки за 100 милиона лева за лекарства.\xa0\n“Големият проблем е пасивността на Бойко Борисов. Защо той създава впечатление, че се отказва от първия мандат? Какъв е неговият план”, попита Йорданова. И подчерта, че в парламентарната практика от последните три десетилетия у нас досега не е имало случай първата политическа сила да не започне разговори какво да се прави в Народното събрание. А вече четвърта седмица след изборите ГЕРБ бяга от тази отговорност.\xa0\nНадежда Йорданова напомни, че ПП-ДБ призоваха всички парламентарни групи да оттеглят кандидатите си за председател на парламента и да се обединят около Силви Кирилов по обективен критерий, който обаче не формира политическо мнозинство. Докато с днешния опит по избирането му е бил направен опит да се формира политическо мнозинство. “Това освобождава Бойко Борисов от отговорност, защото той с бездействието си вкара парламента да формира различно, антисистемно, алтернативно мнозинство и да му разчисти пътя да заведе България на избори.”\xa0\nСпоред нея няма никаква политическа логика изборът на парламентарен председател да бъде обвързан с това кой би бил бъдещият служебен премиер. Защото това означава, че едва ли не мнозинството в парламента се съгласява да \xa0прекрати живота на 51-ото НС и да отидем на нови избори. За нея и колегите ѝ от ДБ е политически недопустимо да разбереш какво ще е мнозинството, което ще стои зад председателя на парламента едва в пленарна зала. Защото ГЕРБ, макар и първа сила, няма собствено мнозинство и не може да очаква да получи подкрепа за своя кандидат, без да са водени никакви разговори.\xa0\nЧленът на ръководството на “Да, България” отхвърли настояването на Борисов първо да се проведат експертни юридически разговори по мерките от санитарния кордон около ДПС-Ново начало преди политическите на лидерско ниво. “Например, какъв разговор да водим по закона за сигналоподателите за корупция, който бе съгласуван с Европейската комисия и няколко пъти бе подложен на обществено обсъждане? А по закона за фалита на физическите лица с ГЕРБ изчистихме още януари проблемите на експертно ниво, останаха три групи въпроси, които имат нужда от политическо лидерско решение”, каза Надежда Йорданова.\n“Надявам се парламентарните сили да проявят разум, защото ако заведем България на следващи избори, може да счупим държавата. Това е опасно, нека колегите да се замислят и да търсим консенсус”, призова Йорданова.\xa0\nПо въпроса за изпразнената “домова книга” от потенциални кандидати за служебен премиер тя напомни, че ПП-ДБ са внесли в миналия парламент законопроект, който ще внесат отново, и чрез който парламентът да може да избира директно заместниците на председателя на Сметната палата, с което да се осигурят нови потенциални номинации за служебен министър-председател.\n\xa0\n\xa0\n\xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0 \xa0\n/ВМ/'}, 'matches': [{'title': 'Депутати от ПП-ДБ', 'content': 'Разделение в коалицията ни няма:\nПредставители на ПП-ДБ в различни телевизионни предавания в сряда вечер заяви, че разделение в коалицията им няма и тя остава единна. Коментарът им дойде след като по-рано в НС депутати от ДБ гласуваха с "въздържал се" за избора на Силви Кирилов за председател на НС, а повечето от техните колеги от ПП го подкрепиха.\n\n“Разделението, което имаше в гласовете днес, не е нещо изненадващо, защото ние още в началото на деня споделихме какъв е нашият подход като коалиция. Коалиционно разделение между нас няма. Имаме различно мнение по това как един проблем трябва да бъде адресиран.“, коментира пред бТВ Богдан Богданов от ПП-ДБ.\n\nДнешното гласуване за председател на НС с нищо не застрашава единството на коалицията, заяви в "Още от деня" на БНТ и Надежда Йорданова - член на изпълнителния съвет на "Да, България" и депутат от ПП-ДБ.\n\nТя бе категорична, че формирането на мнозинство с "Възраждане" не е приемливо решение. По-рано и Божидар Божанов с пост във фейсбук защити същата теза.\n\nПо думите в коалицията има специфични особености и "ние сме различни политически формации, които имат и различна идентичност по различни въпроси".\n\nНа въпрос по повод обвиненията в политическо лицемерие, че гласувайки с "въздържал се" от партията се оказват в един "лагер" с Борисов и Пеевски, Йорданова заяви:\n\n"Не е политическо лицемерие, това е последователна наша политика, за това, че управлението на държавата не може да се формира от мнозинство с гласове на "Възраждане". Така, че това е по-скоро последователна позиция".\n\nКато проблем посочи пасивността на лидера на ГЕРБ Бойко Борисов и попита защо той създава впечатление, че се отказва от първия мандат.\n\n"Какъв е неговият план? План няма".\n\nНадежда Йорданова каза, че Борисов и Пеевски потриват ръце и чакат с нетърпение коалицията ПП-ДБ да се разпадне. Според нея ГЕРБ създават "омагьосан кръг". Как очакваш да получиш подкрепа без никакви разговори, попита Йорданова задочно Бойко Борисов.\n\n"В нашата коалиция ясно сме казали, че колкото и трудности да сме имали, колкото и различия да сме имали, докато гледаме в една посока - България да се отърве от корупционното бреме, да влезе в Еврозоната и Шенген, ние ще бъдем заедно".'}], 'type': 'BTA, Mediapool'}
{'news1': {'title': 'Бившите членове на групата "Уан дайрекшън" се събраха отново за погребението на Лиъм Пейн', 'content': 'Бившите членове на групата "Уан дайрекшън" се събраха отново за погребението на колегата си Лиъм Пейн, предадоха осведомителните агенции.\nХари Стайлс, Зейн Малик, Найл Хоран и Луис Томлинсън се присъединиха към приятелите и семейството за траурната службата за 31-годишния Пейн, който почина след падане от балкон на хотел в Буенос Айрес миналия месец.\nКарета, теглена от коне, пренесе ковчега в църквата "Света Мария" в Амършам, на 40 км северозападно от Лондон. Частната служба се състоя в 800-годишната църква.\nМястото на погребението не беше оповестено предварително, за да се предотврати пристигането на голяма група, въпреки че десетки местни хора и фенове все пак се събраха наблизо.\nПрисъстващите замълчаха, когато родителите на Пейн - Джеф и Карън, излязоха от колата, за да застанат до каретата, теглена от коне. Тя беше отрупана с цветя и надписи "син" и "татко".\xa0\nЛиъм Пейн има 7-годишен син от певицата Черил Туиди.\nСред опечалените бяха приятелката на Пейн Кейт Касиди, актьорът и водещ Джеймс Кордън, бившият футболист Роби Кийн и музикалният магнат Саймън Коуел, който събра групата "Уан дайрекшън".\nБандата е сформирана през 2010 г., след като петимата тийнейджъри се явяват на прослушване за "Екс-фактор" като соло изпълнители и са събрани от Коуел, съдия в шоуто. С многобройни фенове "Уан дайрекшън" се превърна в една от най-успешните момчешки групи на всички времена, припомня Асошиейтде прес.\xa0\nСлед като групата се разпадна през 2016 г., Лиъм Пейн започна солова кариера, която обаче не успя да достигне успеха на "Уан дайрекшън". Той също така открито споделяше, че се бори с психичното си здраве и алкохола под натиска на славата.\nПрокурорите в Аржентина заявиха, че са установени следи от алкохол, кокаин и антидепресант с рецепта в тялото на певеца, след като падна смъртоносно от балкона на третия етаж на стаята си в хотел Casa Sur в аржентинската столица на 16 октомври.\xa0\nОбвинения са повдигнати на трима души във връзка със смъртта му - за "изоставяне на човек с последвала смърт" и за "снабдяване и улесняване на употребата на наркотици", припомня Асошиейтед прес.\n/ХТ/'}, 'matches': [{'title': 'One Direction се събраха да изпратят за последно Лиъм Пейн', 'content': 'Семейството, приятели и бивши колеги от групата "Уан Дейрекшън" (One Direction) си спомниха за Лиъм Пейн на погребението му в сряда, малко повече от месец след смъртта му в Буенос Айрес, когато падна от балкон.\n\nЧастната служба се проведе в Амършам в Бъкингамшир, северозападно от Лондон.\n\nБившите колеги на Пейн Хари Стайлс, Луис Томлинсън, Найл Хоран и Зейн Малик бяха сред опечалените, заедно с приятелката на Пейн Кейт Касиди и бившата му партньорка Черил Туиди, с която имат син на 7 години.\n\nХари Стайлс и останалите от групата почетоха Пейн, сн. GettyImages\n\nКовчегът на Пейн пристигна с карета, теглена от бели коне, в 800-годишната църква "Света Мария" в градчето на 40 км северозападно от Лондон.\n\nМястото на погребението не беше оповестено предварително, за да се предотврати струпването на хора, но въпреки това церемонията събра фенове.\n\nПрисъстващите замълчаха, когато родителите на Пейн - Джеф и Карън, излязоха от колата, за да застанат до катафалката, отрупана с цветя и надписи "син" и "татко". Венец с цветя във формата на набор от 10 кегли за боулинг и топка направи препратка към едно от любимите забавления на Пейн.\n\nРодителите на Пейн и бившата му партньорка Черил, сн. GettyImages\n\nВенец с цветя във формата на кегли напомни за едно от любимите занимания на Пейн, сн. GettyImages\n\nСред опечалените бяха също така актьорът и водещ Джеймс Кордън, бившият футболист Роби Кийн и музикалният магнат Саймън Коуел, който събра групата "Уан Дайрекшън".\n\nБандата е сформирана през 2010 г., след като петимата тийнейджъри се явяват на прослушване за "Екс-фактор" като соло изпълнители и са събрани от Коуел, съдия в шоуто. Въпреки че зае трето място в шоуто, "Уан дайрекшън" се превърна в една от най-успешните момчешки групи на всички времена, припомня Асошиейтед прес.\n\nПо време на петгодишната си кариера те продадоха 70 милиона копия от свои записи, с четири номер едно сингъла в Обединеното кралство и четири номер едно албума.\n\nСъавтор на много от техните хитове, Пейн постигна солов успех с парчета като Strip That Down и Bedroom Floor, след като групата се разпадна през 2016 г. Кариерата му обаче не успя да достигне успеха на "Уан дайрекшън".\n\nПейн открито споделяше, че има проблеми с психичното здраве и алкохола заради славата.\n\nМузикантът почина на 16 октомври след падане от третия етаж на хотелска стая в аржентинската столица Буенос Айрес.\n\nВ кратко изявление след смъртта му семейството му каза: „Сърцето ни е разбито. Лиъм ще живее завинаги в сърцата ни и ще го помним с неговата добра, забавна и смела душа.“\n\nАутопсията разкри, че 31-годишният музикант е починал в резултат на вътрешен и външен кръвоизлив и множество травматични наранявания. В тялото му бяха открити следи от алкохол, кокаин и предписан му с рецепта антидепресант.\n\nСрещу трима души са повдигнати обвинения във връзка със смъртта на певеца - за "изоставяне на човек, който в последствие е починал" и за "снабдяване и улесняване на употребата на наркотици", припомня Асошиейтед прес.'}], 'type': 'BTA, Mediapool'}
{'news1': {'title': 'ОБНОВЕНА Украйна разкритикува затварянето на западни посолства и заяви, че руската заплаха е "всекидневна"', 'content': 'Украйна призова западните посолства, които затвориха днес поради страх от руски обстрел, да не подклаждат напрежението, подчертавайки, че откакто започна инвазията на Русия, заплахата от руски удари в страната е "всекидневна", предаде Франс прес.\nНай-малко пет западни посолства – на САЩ, Испания, Италия, Унгария и Гърция, обявиха, че временно затварят днес поради заплаха от въздушна атака на фона на все по-острата реторика от страна на Русия.\nСистемата за предупреждения при въздушна атака е звучала в Киев няколко пъти миналата нощ и днес през деня. Руски дронове са били свалени и няма съобщения за жертви, отбелязва АФП.\xa0\nЗатварянето на дипломатическите представителства днес последва предупреждение от посолството на САЩ за "възможна значителна въздушна атака" срещу Украйна.\n"Заплахата от удари [...], за съжаление, е всекидневна реалност за украинците повече от хиляда дни", каза говорител на украинското външно министерство.\nМинистерството призова Запада да не подхранва "напрежението", поддържано от няколко дни от Москва. Русия отново прибягна до ядрената си реторика, след като Киев получи "зелена светлина" да използва американски ракети с голям обсег, за да нанася удари дълбоко на руска територия.\xa0\nУкраинското военно разузнаване заяви, че Русия извършва "масирана психологическа и информационна атака" срещу Украйна чрез фалшиви съобщения, циркулиращи в социалните мрежи и предупреждаващи за предстоящи бомбардировки.\xa0\nПоследните масирани удари срещу Украйна преди четири дни отново бяха насочени към енергийната система на страната, причинявайки прекъсвания на електрозахранването. Оттогава в цяла Украйна няколко жилищни сгради също бяха ударени,\xa0 което причини много смъртни случаи.\nПървата украинска атака с американски ракети с голям обсег беше удар по военно съоръжение в руската Брянска област, като бяха използвани американски ракети АТАКМС с обсег 300 километра, потвърдиха Москва и Киев.\xa0\nСъщо така администрацията на американския президент Джо Байдън, която през януари ще предаде щафетата на тази на Доналд Тръмп, обяви днес, че възнамерява да достави на Украйна противопехотни мини – оръжие, което е силно критикувано заради броя на цивилните жертви, които причинява, включително дълго след края на конфликта. Това оръжие обаче може да помогне за забавяне на напредъка на руските войски, който се ускорява.\nСАЩ "са напълно ангажирани с удължаването на войната в Украйна и правят всичко възможно за тази цел", каза говорителят на Кремъл Дмитрий Песков.\nСпоред американски служител мините, доставяни на Украйна, ще бъдат "неустойчиви", т.е. оборудвани с устройство за самоунищожаване или самодеактивиране. Те имат за цел да укрепят отбраната на Украйна в момент, когато нейните войски са в отстъпление.\nВ отговор на тази американска подкрепа за Киев Русия отново отправи предупреждения за използване на ядрени оръжия, като същевременно обвини Запада, че "иска ескалация".\nСпоред новата руска доктрина за използването на ядрени оръжия, официално обявена вчера, Русия вече може да ги използва в случай на "масирана" атака от неядрена държава, но подкрепена от ядрена сила.\nТази промяна "де факто изключва възможността за поражение на руските въоръжени сили на бойното поле", заяви днес шефът на руското външно разузнаване Сергей Наришкин, намеквайки, че Русия ще прибегне до атомна бомба, вместо да рискува поражение в конвенционална война.\nВашингтон, Париж, Лондон и Европейският съюз осъдиха "безотговорното" отношение на Москва. Украйна призова съюзниците си "да не се поддават на страх".\nКитай, който е ключов партньор на Москва, призова "всички страни" да се "успокоят" и "сдържат".\nРуската армия продължава да напредва по земя, като днес заяви, че е превзела нов град на източния фронт, близо до Курахово.\nСамата Русия е обвинявана от Киев и Запада, че ескалира конфликта, след като получи подкрепата на най-малко 10 000 севернокорейски войници. Освен това Северна Корея е обвинява, че доставя големи количества снаряди и ракети на Москва.\n/ЛМ/'}, 'matches': [{'title': 'Русия е разпространила фалшиво предупреждение за предстоящ въздушен удар, западни посолства в Киев затвориха врати', 'content': 'Русия организира "масирана информационно-психологическа атака" срещу Украйна, като разпространи фалшиво предупреждение, уж от украинското военно разузнаване, за предстоящо масирано въздушно нападение, съобщи най-голямата разузнавателна агенция на Киев, цитирана от Ройтерс.\n\n"Съобщение за "особено масиран" ракетен и бомбен удар по украински градове днес се разпространява чрез приложения и социални мрежи. Това съобщение е фалшиво и съдържа граматически грешки, характерни за руските информационно-психологически операции", се казва в изявление на Главното управление за разузнаване на Украйна.\n\nВ същото време украинското външно министерство разкритикува затварянето на няколко западни посолства на основание потенциален риск от масирани руски удари. Киев заяви, че от началото на руската инвазия през 2022 г. тези заплахи са всекидневие.\n\n"Заплахата от удари [...], за съжаление, е всекидневна реалност за украинците повече от хиляда дни", каза говорител на украинското външно министерство в изявление, цитирано от Франс прес, призовавайки Запада да не подклажда "напрежението" със затварянето на посолствата си.\n\nПосолствата на САЩ и някои други западни държави в Киев заявиха, че ще останат затворени днес от съображения за сигурност, след като американската дипломатическа мисия заяви, че е получила предупреждение за потенциално значителна руска въздушна атака срещу украинската столица, предаде Асошиейтед прес.\n\nПредпазните мерки бяха предприети, след като руски официални лица обещаха отговор на решението на американския президент Джо Байдън да позволи на Украйна да нанася удари по цели на руска територия с произведени в САЩ ракети - ход, който разгневи Кремъл.\n\nПосолството на САЩ заяви, че затварянето и предупреждението за атака са издадени в контекста на продължаващите руски атаки с ракети и дронове срещу Киев и очаква бързо възстановяване на редовната си работа.\n\nИталианското, испанското и гръцкото посолство също затвориха врати за граждани днес, но правителството на Великобритания заяви, че посолството му остава отворено.\n\nПредставителството на ЕС в Киев ще продължи работа днес, съобщи говорител на Европейската комисия на пресконференция в отговор на въпроси. Той отбеляза, че представителството е предприело допълнителни мерки за сигурност.\n\nПредставителството разполага с необходимата защита, каза говорителят. Той поясни, че държавите от ЕС сами преценяват дали техните посолства в Киев да останат отворени.'}], 'type': 'BTA, Mediapool'}
{'news1': {'title': 'САЩ ще позволят на Украйна да използват произведени в Америка противопехотни мини срещу руските войски', 'content': 'Администрацията на американския президент Джо Байдън ще позволи на Украйна да използва изпратени от САЩ противопехотни мини за забавяне на руското настъпление, каза американският министър на отбраната Лойд Остин, цитиран от Асошиейтед Прес.\nОстин каза пред репортери по време на пътуване до Лаос, че промяната в политиката на САЩ за противопехотните мини за Украйна е следствие от променящите се тактики на Русия.\nОстин каза, че руските пехотинци водят действията на бойното поле, вместо сили, които са по-защитени в бронетранспортьори. Затова Украйна „се нуждае от неща, които могат да забавят усилията на руснаците“, каза министърът.\nГолямата руска армия бавно настъпва в Донецка област срещу по-малката украинска армия, посочва АП.\nПротивопехотните мини са критикувани от неправителствени организации и активисти, защото представляват дългосрочна заплаха за мирните жители. Остин контрира тази теза.\n„Противопехотните мини, които ние ще предоставим ще бъдат противопехотни мини, които не са постоянни. Ние можем да контролираме кога ще се самоактивират и самодетонират, което ги прави много по-безопасни от тези, които ги произвеждат самостоятелно“, каза Остин.\nНепостоянните противопехотни мини обикновено имат нужда от батерии и затова след време те губят способността си да се взривяват. Така те стават по-безопасни за мирните жители в сравнение с тези, които остават смъртоносни за години, посочва АП.\nАмериканският военен министър отбеляза, че Украйна произвежда собствени противопехотни мини.\nСАЩ вече предоставят на Украйна противотанкови мини. Русия рутинно използва мини във войната, но те не стават инертни с продължение на времето.\n/ЛМ/'}, 'matches': [{'title': 'Байдън одобри доставката на противопехотни мини на Украйна', 'content': 'Президентът на САЩ Джо Байдън одобри доставката на противопехотни мини за Украйна, което може да засили отбраната на въоръжените сили на Украйна в Донбас, съобщиха източници от администрацията пред The Washington Post.\n\n"Русия атакува украинските позиции на изток, въпреки загубите, които понася. <…> Все повече и повече селища могат да паднат. Тези мини са създадени специално за борба именно с това", каза един от събеседниците на изданието. Той добави, че мините, комбинирани с други оръжия, които САЩ са предоставили на Украйна, ще допринесат за "по-ефективна защита“.\n\nДруг източник на вестника отбеляза, че Киев ще получи "неустойчиви" мини – такива, които в крайна сметка се самоунищожават или губят заряд на батерията, което ги прави неактивни и потенциално безвредни за цивилните. Събеседникът подчерта, че украинските военни са се ангажирали да не поставят мини в гъсто населени райони. В същото време САЩ са разрешили използването им само в рамките на международно признатата територия на Украйна.\n\nОще по темата\n\nБайдън разреши на Украйна удари срещу Русия с ракети с голям обсег\n17 ноември 2024 21:52\n\nБайдън отдавна отказва да достави противопехотни мини на Киев, но през последните седмици Белият дом е "силно загрижен" за напредъка на руските войски в Донбас и вижда "спешна необходимост" да спре това настъпление.\n\nПентагонът каза, че предоставянето на мини е "една от най-полезните стъпки, които администрацията на Джо Байдън може да предприеме, за да забави напредъка на Русия".\n\nСъгласно Отавската конвенция на ООН противопехотните мини са забранени за използване или складиране. САЩ, както и Русия, не са сред 164-те страни, подписали конвенцията, но Украйна я ратифицира през 2005 г. Според условията на конвенцията държава, която я е одобрила, не може да се оттегли от договора до края на въоръжения конфликт, в който участва.\n\nПо-рано членът на Института на ООН за изследване на разоръжаването (UNIDIR) Марк Хизни заяви, че Украйна и Русия използват противопехотни мини на бойното поле. Украинското министерство на отбраната отрече това, като настоя, че Киев спазва всички международни задължения.'}], 'type': 'BTA, Mediapool'}
{'news1': {'title': 'Община Шумен', 'content': 'Общинската администрация обоснова предложеното увеличение на такса битов отпадък:\nПредложението на общинската администрация за увеличаване на размера на такса битови отпадъци през следващата година е базирано на ясни разчети, така че планираните приходи в размер на 11 089 545 лева да покрият разходите по събиране и транспортиране на битови отпадъци, тяхното третиране в съоръжения и инсталации и дейностите по поддържането на чистотата на териториите за обществено ползване в града, кварталите и селата. Освен това основната цел е и предоставяне на по-качествена услуга. Това стана ясно на брифинг, на който кметът на Шумен проф. Христо Христов, зам.-кметът по „Бюджет и финанси“ Десислава Петрова, зам.-кметът по „Европейски политики, екология и туризъм“ Даниела Русева и експерти от отделите „Екология“ и „Местни данъци и ТБО“ разясниха в детайли предложената за обществено обсъждане план-сметка по чистотата.\nРазмерът на такса битови отпадъци не е актуализиран от 2011 година. За жилищните имоти в Шумен и кварталите „Макак“, „Дивдядово“ и „Мътница“ планираното увеличение е от 1,5 на 2 промила върху данъчната оценка, а за нежилищните от 4 на 5,4 промила върху по-високата между данъчната им оценка и отчетната им стойност. Увеличаването за селата е 0,5 промила за жилищните имоти и 1,3 промила за нежилищните.\nПри изчисляване на размера на такса битови отпадъци е взето предвид нарастването на общото количество отпадъци, генерирано от домакинствата, фирмите и предприятията, увеличаване на минималната работна заплата и индекса на инфлация.\xa0\n„Очаква се през 2025 година количеството на отпадъците да нарасне с 2 000 тона. Ако общо за 2023 година количеството смесени битови отпадъци и биоразградими отпадъци е било 25 242 тона, то сега – до края на месец октомври, вече надхвърляме това количество - 25 753 тона“, каза Живка Атанасова, главен експерт „Екология“ в Община Шумен.\n„Новото при формирането на стойността на ТБО е, че от 2025 година и за селата се предвиждат разходи за поддържане на чистотата на зоните за обществено ползване“, каза заместник-кметът по „Европейски политики, екология и туризъм“ Даниела Русева.\nДруг компонент, който има отражение, е нарастването на минималната работна заплата, която в периода от 2011 до 2024 година е увеличена 4 пъти, което е 388 % увеличение.\xa0\nВ изготвения от администрацията финансово-икономически анализ, който е публикуван в секция „Обществено обсъждане“, са посочени и конкретни примери с колко ще се вдигне таксата за жилищните и нежилищните имоти в отделните райони на града, кварталите и селата.\n„Реално предвижданото увеличение на такса битови отпадъци на годишна база е в порядъка от 11 до 16 лева, което месечно се пада около 1,20 лева. А в селата максималното покачване е около 3 лева за година. Масово се пада около 20-25 стотинки на годишна база“, обясни кметът на Шумен проф. Христо Христов.\nЗа апартамент в центъра с площ 56 кв. метра размерът на такса битови отпадъци ще се вдигне с малко под 20 лева. За същия апартамент в кв. „Еверест“ – с около 16,60 лева, а в кв. „Тракия“ – с 15,61 лева.\xa0\n„В селата разликите са изключително малки, тъй като данъчните оценки на имотите са много ниски“, коментира началникът на отдел „Местни данъци и ТБО“ Ивелина Щерева. Тя обясни, че за нежилищните имоти на предприятията такса битови отпадъци се изчислява на по-високата от двете стойности - данъчната оценка и отчетната им стойност. Например за търговски обект в града с данъчна оценка на имота 157 670,90 лева, таксата ще се вдигне от 630,68 лева на 851,42 лева, като в изготвения от администрацията анализ има и примери за нежилищните обекти в селата.\nВ сравнителна таблица е показано също, че община Шумен е с едни от най-ниските промили на фона на други 11 общини.\nПо отношение на повишаването на качеството на услугата се предвижда закупуване на нови кошчета за смет, увеличаване на средствата за почистване на дъждоприемните шахти от 30 на 60 хил. лева и осигуряване на допълнителен финансов ресурс за почистване на нерегламентираните сметища.\nОт администрацията възнамеряват в бъдеще да увеличат броя на подземните контейнери, като те ще се обслужват от специализирана техника на ОП „Чистота“. В момента шестте подземни контейнера не се ползват, тъй като тяхното обслужване от наетата външна фирма излиза скъпо.\nПодготвената от администрацията презентация на план-сметката по чистотата за 2025 година е публикувана в секция „Обществено обсъждане“ заедно с всички останали материали.\xa0\nПрезентация\n/ВМ/'}, 'matches': [{'title': 'Ръст на такса смет с 35% планира община Шумен', 'content': 'За пръв път от 2011 г. община Шумен предвижда догодина да вдигне такса смет с 35 процента. Това на пръв поглед изглежда стряскащо, но повечето жители на града, които живеят в кварталите "Боян Българанов", "Тракия" или "Еверест" реално ще плащат с 11 до 16 лв. повече спрямо сега, а в населените места на общината най-голямото увеличение на годишна база е около три лева, каза кметът на града Христо Христов в сряда.\n\nПоскъпването ще е еднакво и за физическите лица, и за бизнеса, допълни той.\n\nВдигането на таксата се налага заради увеличените количества изхвърляни отпадъци, за които догодина се прогнозира да са с 2 хил. тона повече от сега, както и заради ръста на минималната работна заплата, обясни на брифинг главният експерт "Екология" в местната администрация Живка Атанасова при представянето на общинското намерение.\n\nПланът е таксата за битови отпадъци за жилищни сгради в Шумен и кварталите "Дивдядово“, "Макак" и "Мътница" да се увеличи от 1.5 на 2 промила, а за нежилищни имоти – от 4 на 5.4 промила. Предложението на общинската администрация трябва да бъде гласувано от Общинския съвет.\n\nТова ще осигури 11 089 545 лв. приходи, които трябва да покрият разходи за събиране и транспортиране на битови отпадъци до съоръжения и инсталации за тяхното третиране, за третиране на битови отпадъци в съоръжения и инсталации, и за поддържане на чистотата на териториите за обществено ползване в населените места и селищните образувания в общината, отбеляза Живка Атанасова.\n\nОще по темата\n\nТакса смет по избор! В Европа го правят. Защо не и у нас?\n29 юли 2024 07:40\n\nПо думите ѝ с приходите от увеличението на таксата смет ще се купят и нови съдове, коит ода поемат повечето боклуци. "За поддържане и почистване на дъждоприемните шахти досега бяха отделяни 30 000 лева, но планираме през следващата година да заделим 60 000 лева за тази дейност", допълни тя, обяснявайки защо се налага повишението на таксата.\n\nОтделяме значителен ресурс и за почистване на нерегламентирани сметища и най-вероятно ще сключим договор с фирма, след обявена обществена поръчка, която да има ангажимента да отстранява нерегламентирани сметища, заяви кметът на Шумен.'}], 'type': 'BTA, Mediapool'}
{'news1': {'title': 'Завеждащият неврологичното отделение в болницата в Дулово е задържан по разследване за издаването на ТЕЛК решения', 'content': 'Завеждащият неврологичното отделение в Многопрофилната болница за активно лечение в Дулово д-р Бахадър Бекир е задържан по образувано следствено дело за нарушения, свързани с издаването на ТЕЛК решения. Информацията бе потвърдена за БТА от ръководителя на Окръжната прокуратура в Силистра Ивелин Чафаланов.\nТой допълни, че полицейски служители са извършили претърсване в кабинета на лекаря, откъдето са иззели документи.\xa0\nБекир е задържан с мярка за неотклонение до 24 часа. Работата по случая продължава.\n/ТНП/'}, 'matches': [{'title': 'Лекар от болницата в Дулово е задържан по разследване за ТЕЛК', 'content': 'Началникът на отделението по неврология на многопрофилната болница в Дулово - д-р Бахадър Бекир е задържан за 24 часа по следствено дело, съобщи БНР.\n\nИзвършено е претърсване и изземване на документация, съобщи окръжният прокурор Ивелин Чафаланов и допълни, че става въпрос за нарушения свързани с издаването на ТЕЛК решения.\n\nПредстои анализиране на доказателствата.\n\nОчевидци потвърдиха, че лекарят е бил изведен с белезници от сградата на болницата.'}], 'type': 'BTA, Mediapool'}
{'news1': {'title': 'Експерти заявиха, че масовият убиец от нападенията в Норвегия през 2011 г. не е психично болен', 'content': 'Експерти заявиха днес пред норвежки съд, че масовият убиец Андерш Брайвик не страда от психични заболявания, предаде ДПА. Те казаха това по време на съдебно заседание по дело, на което да се реши дали осъденият крайнодесен терорист може да бъде освободен условно предсрочно от затвора.\nВ доклад, представен в съда, психолог и психиатър казаха, че Брайвик не трябва да се третира като психичноболен или като физически болен човек, съобщи норвежката информационна агенция Ен Те Бе.\nБрайвик бе осъден през 2012 г. за това, че през юли през 2011 г.\xa0 уби 77 души в норвежката столица Осло и на остров Ютьоя.\nВ доклада на специалистите пише, че според тях Брайвик е извършил нападенията през 2011 г. в резултат на политическа радикализация, въпреки че имал и нарцистично поведение.\xa0\xa0Двамата говориха на второ съдебно заседание, провеждащо се в съд, обособен в строго охраняем затвор. Делото ще продължи до утре. Решението по него ще бъде обявено по-късно, но шансовете Брайвик да бъде освободен са малки, отбелязва ДПА.\xa0\nДокладът на експертите, съдържащ над 100 страници, е първата оценка за поведението на Брайвик от осъждането му преди 12 години. Оттогава има множество диагнози и въпроси, свързани с психичното здраве на норвежеца.\n/ГГ/'}, 'matches': [{'title': 'Експерти заявиха, че масовият убиец Андерш Брайвик не е психично болен', 'content': 'Експерти заявиха днес пред норвежки съд, че масовият убиец Андерш Брайвик не страда от психични заболявания, предаде ДПА. Те казаха това по време на съдебно заседание по дело, на което да се реши дали осъденият крайнодесен терорист може да бъде освободен условно предсрочно от затвора.\n\nВ доклад, представен в съда, психолог и психиатър казаха, че Брайвик не трябва да се третира като психичноболен или като физически болен човек, съобщи норвежката информационна агенция Ен Те Бе.\n\nБрайвик бе осъден през 2012 г. за това, че през юли през 2011 г. уби 77 души в норвежката столица Осло и на остров Ютьоя.\n\nВ доклада на специалистите пише, че според тях Брайвик е извършил нападенията през 2011 г. в резултат на политическа радикализация, въпреки че имал и нарцистично поведение. Двамата говориха на второ съдебно заседание, провеждащо се в съд, обособен в строго охраняем затвор. Делото ще продължи до утре. Решението по него ще бъде обявено по-късно, но шансовете Брайвик да бъде освободен са малки, отбелязва ДПА.\n\nДокладът на експертите, съдържащ над 100 страници, е първата оценка за поведението на Брайвик от осъждането му преди 12 години. Оттогава има множество диагнози и въпроси, свързани с психичното здраве на норвежеца.'}], 'type': 'BTA, Mediapool'}
{'news1': {'title': 'Руските депутати взеха на прицел приходите на лицата, които са обявени за чуждестранни агенти', 'content': 'Руските депутати взеха на прицел приходите на лицата, които са обявени за чуждестранни агенти, предаде Франс прес.\nВ долната камара на руския парламент на първо четене беше гласуван закон, който забранява на лицата, обявени за чуждестранни агенти да харчат в Русия приходите си от културни или интелектуални дейности.\nВ Русия тези физически и юридически лица, които са обявени за чуждестранни агенти и които до голяма степен са критици на властта, вече са подложени на тежки административни ограничения. Ако не се подчиняват на тях, те може да бъдат глобени и дори пратени в затвора.\nСпоред новия законодателен текст, който трябва да бъде одобрен на второ и на трето четене в долната парламентарна камара, преди да бъде гласуван в горната камара, сега лицата, обявени за чуждестранни агенти, ще имат вече задължението да откриват специална банкова сметка, в която ще бъдат прехвърлени по-специално техните възнаграждения за интелектуални дейности.\nТези хора и организации не биха могли използват тези пари, освен ако не бъдат извадени от регистрите на чуждестранните агенти.\nМярката ще се прилага в частност спрямо десетки творци и писатели, които бяха обявени за чуждестранни агенти и повечето от които живеят извън Русия.\n"Чуждестранните агенти няма да са в състояние да се обогатяват в ущърб на страната и на гражданите", заяви Вячеслав Володин, председател на Държавната дума (долната камара на парламента).\n"Тези мерки, които са взети, целят да спрат обогатяването на предателите", допълни той.\nВ списъка на чуждестранните агенти има 493 души, сред които и писателите Людмила Улицка и Борис Акунин, както и журналисти и водещи опозиционери.\nЗаконът за чуждестранните агенти беше приет през 2012 г. и поетапно беше затегнат, а обхватът му беше разширен, по-специално след началото на руската инвазия в Украйна.\n/ГГ/'}, 'matches': [{'title': 'Руските депутати взеха на прицел приходите на лицата, обявени за чуждестранни агенти', 'content': 'Руските депутати взеха на прицел приходите на лицата, които са обявени за чуждестранни агенти, предаде Франс прес.\n\nВ долната камара на руския парламент на първо четене беше гласуван закон, който забранява на лицата, обявени за чуждестранни агенти, да харчат в Русия приходите си от културни или интелектуални дейности.\n\nВ Русия тези физически и юридически лица, които са обявени за чуждестранни агенти и които до голяма степен са критици на властта, вече са подложени на тежки административни ограничения. Ако не се подчиняват на тях, те може да бъдат глобени и дори пратени в затвора.\n\nСпоред новия законодателен текст, който трябва да бъде одобрен на второ и на трето четене в долната парламентарна камара, преди да бъде гласуван в горната камара, сега лицата, обявени за чуждестранни агенти, ще имат вече задължението да откриват специална банкова сметка, в която ще бъдат прехвърлени по-специално техните възнаграждения за интелектуални дейности.\n\nТези хора и организации не биха могли да използват тези пари, освен ако не бъдат извадени от регистрите на чуждестранните агенти.\n\nМярката ще се прилага в частност спрямо десетки творци и писатели, които бяха обявени за чуждестранни агенти и повечето от които живеят извън Русия.\n\n"Чуждестранните агенти няма да са в състояние да се обогатяват в ущърб на страната и на гражданите", заяви Вячеслав Володин, председател на Държавната дума (долната камара на парламента).\n\n"Тези мерки, които са взети, целят да спрат обогатяването на предателите", допълни той.\n\nВ списъка на чуждестранните агенти има 493 души, сред които и писателите Людмила Улицка и Борис Акунин, както и журналисти и водещи опозиционери.\n\nЗаконът за чуждестранните агенти беше приет през 2012 г. и поетапно беше затегнат, а обхватът му беше разширен, по-специално след началото на руската инвазия в Украйна.'}], 'type': 'BTA, Mediapool'}
{'news1': {'title': 'Повече от 50% от българите предпочитат в 51-вото Народно събрание да бъде съставено правителство, дори с компромиси, сочи проучване на „Галъп интернешънъл“', 'content': 'Повече от 50% от българите – 56 на сто, предпочитат в 51-вото Народно събрание да бъде съставено правителство, дори с цената на компромиси, сочи национално представително проучване на „Галъп интернешънъл“ за предаването „Референдум“ по БНТ.\nМалко над една пета - 22 %, декларират желание да се проведат нови парламентарни избори. Още 22 на сто не могат да преценят, става ясно от проучването.\nИзследването е проведено между 31 октомври и 8 ноември 2024 г. сред 806 души по метода „лице в лице“ с таблети. Извадката е представителна за пълнолетното население на страната. Максималното стандартно отклонение е ±3.5% при 50-процентните дялове. 1 % от извадката е равен на около 54 хиляди души.\nСпоред социолозите, сред електоратите на парламентарно представените политически сили нагласите са разнообразни, но като че ли надделява желанието за съставяне на кабинет.\nОсобено ясно е то при привържениците на ГЕРБ-СДС - 82%, „Продължаваме промяната – Демократична България“ (ПП-ДБ) – 69%, но и при „ДПС-Ново начало“ - 58% и „Алианс за права и свободии“ (АПС) – 55%, според данните на проучването.\nС по-малка категоричност, но отново в полза на съставяне на правителство, отговарят електоратите на „Има такъв народ“ (ИТН) - 50%, \xa0МЕЧ – 47% и „БСП – Обединена левица“ - 42%.\nВ полза на нови избори се обявява единствено електоратът на „Възраждане“ – 51%, но 35% от привържениците на партията са „за“ съставяне на кабинет, допълват от „Галъп интернешънъл“.\n/ТТ/'}, 'matches': [{'title': 'Галъп', 'content': '56% от българите искат правителство дори с цената на компромиси:\nПовече от половината българи (56%) предпочитат новото 51-о Народно събрание да състави правителство дори и с цената на компромиси, сочи проучване на "Галъп интернешънъл Болкан" за предаването "Референдум" по БНТ.\n\n22% от анкетираните желаят нови избори, докато други 22% не могат да преценят.\n\nСпоред социолозите сред електоратите на парламентарно представените политически сили има разнообразни нагласи, но при повечето надделява желанието за съставяне на редовно правителство.\n\nТова е най-видимо сред симпатизантите на ГЕРБ-СДС (82%), последвани от тези на "Продължаваме промяната-Демократична България" (69%), както и при гласоподавателите на "ДПС-Ново начало“ - 58% и „Алианс за права и свободии“ (АПС) – 55%.\n\nПо-малко уверени в желанието си за редовно правителство са избирателите на ИТН- 50%, \xa0МЕЧ – 47% и „БСП – Обединена левица“ - 42%.\n\nПовече от половината от привържениците на "Възраждане" (51%) се обявяват за нови избори, но други 35% са "за" съставянето на кабинет, сочи проучването.\n\nЗасега обаче депутатите срещат трудност при избора на председател на парламента, за да може той да започне да работи по същество и президентът Радев да свика консултации и да започне връчването на проучвателните мандати за съставяне на правителство.\n\nВ сряда се провали и четвъртият опит да бъде избран председател на 51-ото Народно събрание. Първоначално се очакваше депутатите да пробват поне още веднъж да изберат шеф на парламента, но се отказаха от това и заседанието ще бъде възобновено в петък с пети опит.'}], 'type': 'BTA, Mediapool'}
{'news1': {'title': 'Путин е готов за разговори относно Украйна, включително с Тръмп, заяви Кремъл', 'content': 'Руският президент Владимир Путин неведнъж е подчертавал готовността си за преговори относно Украйна, заяви говорителят на Кремъл Дмитрий Песков в коментар на публикация на агенция Ройтерс относно възможни контакти по украинската тема между Путин и бъдещия президент на САЩ Доналд Тръмп, предаде ТАСС.\n„Президентът наистина многократно - или по-скоро постоянно - е заявявал, че е готов за контакти и преговори“, каза още Песков.\nПо-рано днес агенция Ройтерс публикува информация, в която се позова на пет свои източника, запознати с мисленето в Кремъл, според които Путин е готов да обсъди споразумение за прекратяване на огъня в Украйна с Доналд Тръмп, но отхвърля възможността да направи значителни териториални отстъпки и настоява, че Киев трябва да изостави амбициите си да се присъедини към НАТО.\nСпоред трима говорили при условие за анонимност източници може да има място за преговори относно това как точно да бъдат разпределени четирите източни украински области – Донецка, Луганска, Запорожка и Херсонска.\nВъпреки че Москва настоява, че четирите области са изцяло част от нейната територия и са под защитата на нейния ядрен чадър, силите ѝ контролират между 70% и 80% от площта им, а украинските войски все още контролират около 26 000 квадратни километра от тях, посочва Ройтерс.\nСпоред двама от официалните представители Русия може да е готова и да се изтегли от относително малката част от територията, която контролира в Харковска и в Николаевска област.\nТози месец Путин заяви, че каквото и да било прекратяване на огъня трябва да отразява „реалните условия“ на терен и добави, че едно краткотрайно примирие единствено би позволило на Запада да превъоръжи Украйна. „Ако няма неутралитет е трудно да си представим каквито и да било добросъседски отношения между Русия и Украйна“, заяви руският президент на 7 ноември.\nСпоред двама от източниците решението на президента Джо Байдън да позволи на Украйна да изстрелва американски ракети АТАКМС дълбоко в територията на Русия би могло да усложни или да забави евентуално споразумение и да втвърди позициите на Москва, тъй като твърдолинейни представители ще поискат по-голяма част от Украйна. По думите на източниците ако не бъде постигнато споразумение за примирие, Русия ще продължи да се сражава.\nСпоред петимата източници на Ройтерс, които са настоящи и бивши служители, въпреки че Русия няма да допусне Украйна да се присъедини към НАТО или на украинска територия да присъстват войски на НАТО, тя е готова да обсъжда гаранции в сферата на сигурността за Киев.\nДруги отстъпки от страна на Украйна, които Кремъл може да поиска, включват Киев да се съгласи да ограничи числеността на въоръжените си сили и да се ангажира да не ограничава употребата на руския език, добавят те.\nБъдещето на Крим не подлежи на обсъждане, съгласни са всичките руските официални представители.\nСпоред един от източниците, високопоставен служител, запознат с обсъждания в Кремъл на най-високо ниво, Западът ще трябва да приеме „жестоката истина“, че цялата подкрепа, която е оказал на Украйна, не е успяла да попречи на Русия да спечели войната.\nПо думите на един от руските официални представители няма как да има споразумение, ако Украйна не получи гаранции за сигурност. „Въпросът е как да се избегне сделка, която един ден би могла да вкара Запада във възможна пряка конфронтация с Русия“, добавя той.\n/ГГ/'}, 'matches': [{'title': 'Ройтерс', 'content': 'Путин е готов да замрази войната, може да се откаже от пълно завладяване на 4 региона на Украйна:\nРуският президент Владимир Путин е очертал контурите на споразумение за Украйна за обсъждане с новоизбрания президент на САЩ Доналд Тръмп, съобщава Ройтерс. Пет източници, близки до Кремъл, казали пред агенцията, че става дума за прекратяване на огъня и замразяване на войната по фронтовата линия.\n\nСпоред тях Путин може да се съгласи да изтегли войските от някои от окупираните територии, но ще настоява да запази контрола над анексираните региони. Той също така ще настоява Украйна да се откаже от присъединяване към НАТО.\n\nОще по темата\n\n"Войната върви към края си". Киев започна да се подготвя за преговори след завръщането на Тръмп на власт\n11 ноември 2024 17:59\n\nТрима от източниците допускат преговори за точното разделяне на четири региона: Донецк, Луганск, Запорожие и Херсон. Въпреки че Путин обяви тези региони за руски, в действителност неговата армия контролира 70-80% от територията, а около 26 хиляди км² все още се държат от украинските войски. Според двама официални представители президентът е готов да се откаже и от малки територии, завзети в областите Харков и Николаев.\n\nРусия окупира 18% от територията на Украйна, включително Крим, 80% от Донбас и 70% от Запорожка и Херсонска област. Под неин контрол са около 3% от Харковска област и част от Николаевска област. Общо това е повече от 110 хиляди км². Украйна все още държи около 650 kм² от Курска област на Русия.\n\nВъв вътрешен план, казал един от източниците, Путин може да представи споразумение за прекратяване на огъня, което оставя на Русия по-голямата част от Донецк, Луганск, Запорожие и Херсон като победа, която защитава рускоезичните в Източна Украйна и запазва сухопътен мост към Крим. Бъдещето на самия полуостров не се обсъжда, подчертали всички руски официални лица, интервюирани от Ройтерс.\n\nПо-рано този месец Путин каза, че всяко споразумение за прекратяване на огъня трябва да отразява "реалностите" на място, но се опасява, че краткосрочно примирие само ще позволи на Запада да превъоръжи Украйна. "Ако няма неутралитет, тогава е трудно да си представим съществуването на някакви добросъседски отношения... В крайна сметка това означава, че Украйна постоянно ще бъде използвана като инструмент в неподходящи ръце и в ущърб на интересите на Руската федерация", каза той на 7 ноември.\n\nОще по темата\n\nУкрайна нанесе първи удар с ракета ATACMS по руска територия, поразен е оръжеен арсенал\n19 ноември 2024 12:56\n\nРешението на отиващия си президент Джо Байдън да позволи на Украйна да изстреля американски ракети ATACMS дълбоко в Русия може да усложни и забави всяко уреждане и да втвърди исканията на Путин, казали два източника. На 19 ноември украинските въоръжени сили използваха тези ракети за първи път, за да атакуват руска територия, което Кремъл нарече "сериозна ескалация". Събеседниците на агенцията отбелязали, че ако не бъде постигнато прекратяване на огъня, Русия ще продължи да воюва.\n\nПо-рано Тръмп каза, че ще общува директно с Путин, за да се опита да постигне сделка за Украйна, но не даде подробности за това как ще помири воюващите страни. Украинският президент Володимир Зеленски подчерта, че войната ще приключи веднага щом Русия изтегли войските си и върне всички територии в границите от 1991 г.\n\nОще по темата\n\n"Главното са гаранциите за сигурност." Украйна може да пожертва територия в замяна на защита от Русия\n14 ноември 2024 16:36\n\nНа 14 юни Путин изложи своите условия за незабавно прекратяване на войната: Украйна трябва да откаже да се присъедини към НАТО и да изтегли войските си от Донецка, Луганска, Запорожка и Херсонска област, както и да признае тези региони за руски, заедно с Крим. В същото време президентът е отворен за обсъждане на гаранции за сигурност на Киев, които изключват присъствието на войски на НАТО на украинска земя, казаха служители, запознати със ситуацията.\n\nПопитани как може да изглежда евентуално прекратяване на огъня, двамата източници се позовали на проект на споразумение, което беше почти одобрено през април 2022 г. след преговори в Истанбул. Путин го спомена публично повече от веднъж като възможна основа за сделка.'}], 'type': 'BTA, Mediapool'}
{'news1': {'title': 'България ще предостави помощ за цивилното население на Газа чрез подкрепа за дейността на Световната здравна организация', 'content': 'Правителството одобри проект на споразумение за дарителство между Световната здравна организация (СЗО) и България за предоставянето на доброволна вноска в подкрепа на дейността на СЗО в Ивицата Газа в размер на 100 000 евро (195 583 лв.), съобщиха от пресслужбата на Министерския съвет.\xa0\nРешението е в изпълнение на заявения от страната ни хуманитарен принос в рамките на Международната конференция „Призив за действие: Спешен хуманитарен отговор за Газа“, проведена на 11 юни 2024 г. в Йордания. Необходимото финансиране ще бъде осигурено от средства по бюджета на Министерството на външните работи, предназначени за помощ за развитие и хуманитарна помощ.\nИзборът на международна организация, към която да бъде насочен българският принос, е мотивиран от тежката ситуация в здравния сектор в Газа. Общо 84 % от здравните заведения са разрушени и здравната система е в колапс, поради критичния недостиг на лекарства, гориво, медицински персонал и оборудване и нарастващия брой на ранените. Силно ограниченият брой функциониращи здравни заведения и значителният брой на ранените и нуждаещите се от постоянна медицинска грижа лица доведоха до засилено присъствие на СЗО на терен. Приоритет на оперативния отговор на организацията е увеличаване на капацитета за реагиране при извънредни ситуации; подобряване на достъпа до основни здравни услуги; подкрепа за съществуващите здравни заведения и др. СЗО допринася и за оценката на нуждите от незабавно възстановяване на инфраструктурата в Ивицата Газа и подкрепя проекти с тази цел, посочват от Министерския съвет.\nВ рамките на възможностите си България е последователна в предоставяната подкрепа за преодоляване на тежката хуманитарна ситуация в Ивицата Газа след началото на кризата в резултата на терористичната атака на „Хамас“ срещу Израел на 7 октомври 2023 г. Подкрепяме всички международни усилия, насочени към облекчаване положението на цивилното население в Газа и към увеличаване на хуманитарните доставки, посочват още от правителствената пресслужба.\xa0\nВчера страните от Г-20\xa0 призоваха за прекратяване на огъня в Газа и Ливан.\n/ТТ/'}, 'matches': [{'title': 'България дарява 195 583 лв. за Газа чрез СЗО', 'content': 'Българското правителство реши да предостави помощ за цивилното население на Газа чрез подкрепа за дейността на Световната здравна организация (СЗО).\n\nНа заседанието си в сряда служебният кабинет одобри проект на споразумение за дарителство между СЗО и България за предоставянето на доброволна вноска в подкрепа на дейността на СЗО в Ивицата Газа в размер на 100 000 евро (195 583 лв.).\n\nОще по темата\n\nСЗО се опасява от взрив от полиомиелит в Газа\n23 юли 2024 15:51\n\nРешението е в изпълнение на заявения от страната ни хуманитарен принос в рамките на Международната конференция "Призив за действие: Спешен хуманитарен отговор за Газа", проведена на 11 юни 2024 г. в Йордания. Необходимото финансиране ще бъде осигурено от средства по бюджета на Министерството на външните работи, предназначени за помощ за развитие и хуманитарна помощ.\n\nИзборът на международна организация, към която да бъде насочен българският принос, е мотивиран от тежката ситуация в здравния сектор в Газа. 84% от здравните заведения са разрушени и здравната система е в колапс, поради критичния недостиг на лекарства, гориво, медицински персонал и оборудване и нарастващия брой на ранените. Силно ограниченият брой функциониращи здравни заведения и значителният брой на ранените и нуждаещите се от постоянна медицинска грижа лица доведоха до засилено присъствие на СЗО на терен.\n\nПриоритет на оперативния отговор на организацията е увеличаване на капацитета за реагиране при извънредни ситуации; подобряване на достъпа до основни здравни услуги; подкрепа за съществуващите здравни заведения и др. СЗО допринася и за оценката на нуждите от незабавно възстановяване на инфраструктурата в Ивицата Газа и подкрепя проекти с тази цел.\n\nВ рамките на възможностите си България е последователна в предоставяната подкрепа за преодоляване на тежката хуманитарна ситуация в Ивицата Газа след началото на кризата в резултата на терористичната атака на "Хамас" срещу Израел на 7 октомври 2023 г. Подкрепяме всички международни усилия, насочени към облекчаване положението на цивилното население в Газа и към увеличаване на хуманитарните доставки, казаха от правителствената пресслужба.'}], 'type': 'BTA, Mediapool'}
{'news1': {'title': 'Приходите от продадените билети от „Оръжията и човекът“ досега са в размер на 277 830 лева', 'content': 'Спектакълът „Оръжията и човекът“ под режисурата на Джон Малкович е покрил всички направени разходи за продукцията. Приходите от продадените билети, включително за предстоящите до края на месец януари 2025 г. представления, са в размер на 277 830 лева, информират от Народния театър (НТ).\xa0\nПо думите им интересът към пиесата е голям, което води до заключението, че публиката вече даде своя отговор дали „Оръжията и човекът“ има или няма място в репертоара на театъра.\n„Настоящата система на финансиране на културните институти, от която НТ не прави изключение, въпреки статута си на национален театър, предполага, че приходите от спектакъла определят доколко той е успешен театрален продукт. В случая с „Оръжията и човекът“ отбелязахме рекорден темп на продажбите още след първите три представления през ноември. Както съобщихме и преди седмица, билетите за следващите четири дати – 26 и 27 ноември, и 8 и 13 декември, са разпродадени. Свободни места до края на годината засега има само за новогодишната вечер – 31 декември 2024 г. През 2025 г. планираните представления са на 16 и 17 януари“, допълват от НТ.\n„Важно е да се отбележи, че в споменатия приход от 277 830 лева от продажба на билети влизат и 20 015 лева, които се наложи да върнем на публиката, която беше възпрепятствана да влезе в салона от „мирния“ протест във вечерта на премиерата. Така щетата за театъра се равнява на 77 890 лева, които бихме получили, ако върху тези продадени билети се начисли и субсидията от страна на Министерството на културата“, коментират от НТ.\nХонорарът на\xa0Джон Малкович\xa0е колкото на всеки гостуващ режисьор, заявяват от най-голямата ни трупа. По думите им хонорарът многократно е покрит от приходите на представлението и представлява 0,53 на сто от разходите за възнаграждения на театъра към 31 октомври 2024 г.\n„Както във всички останали подобни случаи, конкретната сума е обект на договорни отношения, които са защитени с клаузи за конфиденциалност на информацията. Оповестяването на подобна информация противоречи на европейската и българската практика по отношение на договорните отношения в сценичните изкуства. Въпреки че сумата не представлява сензация, обявяването ѝ би ни поставило в неетична, неудобна и вероятно юридически уязвима ситуация от гледна точка на правните взаимоотношения между театъра с гостуващите творци. По-важното е, че така бихме създали прецедент с неблагоприятен ефект върху доверието на творците, с които активно търсим възможност да работим“, коментират от НТ.\n„Отново заявяваме, че към 31 юли 2024 г., края на театрален сезон 2023/2024, извършените разходи на театъра са в рамките на предоставения утвърден първоначален бюджет за 2024 година. Поради спецификата и особеностите на дейността на сценичните културни институти, театралните сезони обхващат два отчетни периода (две календарни години), като резултатите от 2023 г. са напълно покрити към 30 юни 2024 г.\xa0Реализираните приходи от началото на 2024 г. до момента са над 2 400 000 лева, като от тях приходите от началото на октомври и ноември, са над 560 000 лева“, съобщават от НТ.\n„Системата на финансиране на държавните културни институти и прилагането на делегиран бюджет започва през 2011 година. За периода от 2011 г. до 2024 г. методиката за преизчисленията на средствата по чл. 23а от Закона за закрила и развитие на културата търпи промени, както по отношение на компонентите, така и на периодите за извършване на преизчисление на полагаема субсидия. При компетентното коментиране на финансовото състояние на който и да е български театър, трябва да се има предвид, че бюджетът се изчислява за период 1 януари до 31 декември, а сезонът на организациите е от 1 септември до 31 юли. В началото на новия сезон обичайно се трупат повечето разходи поради работата по нови спектакли, а приходите се засилват с наближаване на премиерите на същите. Това не е новина, а факт вече 13 години поради методиката на финансиране. Друго твърдение за финансовото състояние на НТ е опит за подвеждане на публиката“, заявяват от НТ.\n/ДД\n/РБ/'}, 'matches': [{'title': 'Всички разходи за "Оръжията и човекът" вече са покрити от продадени билети', 'content': 'Всички разходи за спектакъла "Оръжията и човекът" вече са покрити с приходите от продадените билети. Продадените билети, включително тези за предстоящите до края на януари 2025 г. представления, са в размер на 277 830 лева, а загубите – 77 890 лева, съобщиха от Народния театър.\n\nВ споменатия приход от 277 830 лева от продажба на билети влизат и 20 015 лева, които се наложи Народният театър да върне на публиката, която беше възпрепятствана да влезе в салона от "мирния" протест във вечерта на премиерата.\n\n"Така щетата за театъра се равнява на 77 890 лева, които бихме получили, ако върху тези продадени билети се начисли и субсидията от страна на Министерството на културата", коментират от Народния театър.\n\nПо думите на мениджърския екип на културния институт интересът към пиесата е голям. Това според тях води до заключението, че "публиката вече даде своя отговор дали "Оръжията и човекът" има или няма място в репертоара на театъра". Доколко театралният продукт е успешен се определя не само от оценката на публиката, но и от приходите, които той е донесъл.\n\n"В случая с "Оръжията и човекът" отбелязахме рекорден темп на продажбите още след първите три представления през ноември. Както съобщихме и преди седмица, билетите за следващите четири дати – 26 и 27 ноември, и 8 и 13 декември, са разпродадени", припомнят от културния институт.\n\nСвободни места за "Оръжията и човекът" до края на годината засега има само в новогодишната вечер – 31 декември 2024 г. През 2025 г. планираните представления са на 16 и 17 януари.\n\nОще по темата\n\n"Патриоти" организираха безредици пред Народния театър, не пуснаха зрителите и провалиха спектакъл\n7 ноември 2024 21:50\n\nСпектакълът предизвика силни реакции в началото на ноември. Противниците му решиха, че той обижда българския народ, което по никакъв начин не се потвърждава от съдържанието на пиесата.\n\nНа премиерната дата немногобройна, но буйна, силно мотивирана и очевидно добре подготвена група, претендираща че е водена от "патриотични" подбуди, организира безредици пред Народния театър "Иван Вазов". Зрителите бяха възпрепятствани да влязат в залата. Протестът срещу пиесата на практика провали премиерата на "Оръжията и човекът".\n\nКолко "струва" Малкович?\n\nВъзнаграждението на прочутия актьор и режисьор Джон Малкович за поставената у нас пиеса по думите на екипа на Народния театър е многократно покрит от приходите на представлението. То представлява 0.53% от разходите за възнаграждения на театъра. Каква точно е сумата обаче театралите не посочват.\n\n"Хонорарът на Джон Малкович е колкото на всеки гостуващ режисьор, заявяват от най-голямата ни трупа. Въпреки че сумата не представлява сензация, обявяването ѝ би ни поставило в неетична, неудобна и вероятно юридически уязвима ситуация …", посочват от Народния театър.\n\nБюджетът\n\nОт театъра оповестиха и данни относно бюджета и финансовото си състояние.\n\nВ изявлението си от там посочиха, че за периода от 2011 г. (когато е въведена системата за финансиране на държавните културни институти и прилагането на делегиран бюджет) до 2024 г. методиката за преизчисленията на средствата търпи промени, както по отношение на компонентите, така и на периодите за извършване на преизчисление на полагаема субсидия.\n\nСпоред мениджърския екип на театъра при компетентното коментиране на финансовото състояние на който и да е български театър, трябва да се има предвид, че бюджетът се изчислява за период 1 януари до 31 декември, а сезонът на организациите е от 1 септември до 31 юли.\n\n"В началото на новия сезон обичайно се трупат повечето разходи поради работата по нови спектакли, а приходите се засилват с наближаване на премиерите на същите. Това не е новина, а факт вече 13 години поради методиката на финансиране. Друго твърдение за финансовото състояние на НТ е опит за подвеждане на публиката", обясниха от културния институт в отговор на коментари в публичното пространство, според които първата трупа на България е затруднена финансово.\n\nОт Народния театър заявиха, че към 31 юли 2024 г. (края на театрален сезон 2023/2024) извършените разходи на театъра са в рамките на предоставения утвърден първоначален бюджет за 2024 година.\n\nЕкипът на културния институт допълни, че поради спецификата и особеностите на дейността на сценичните културни институти, театралните сезони обхващат два отчетни периода (две календарни години), като резултатите от 2023 г. са напълно покрити към 30 юни 2024 г.\n\n"Реализираните приходи от началото на 2024 г. до момента са над 2 400 000 лева, като от тях приходите от началото на октомври и ноември, са над 560 000 лева", съобщиха още от Народния театър.'}], 'type': 'BTA, Mediapool'}
{'news1': {'title': 'Преразглеждането на ядрената доктрина на Русия не трябва да ни плаши, каза френският външен министър', 'content': 'Разширяването на условията за евентуално използване на ядрени оръжия от страна на Русия „е само риторика“, а страните, подкрепящи Украйна, не трябва да „се оставят да бъдат сплашвани“, каза днес френският външен министър Жан-Ноел Баро, цитиран от Франс прес.\n„Това е ядрена реторика, която Владимир Путин използва вече повече от две години“, подчерта френският министър ден след като руският президент подписа указ, с който разшири възможностите на страната си да използва ядрено оръжие. „Не трябва да позволяваме да бъдем сплашвани“, призова Жан-Ноел Баро в интервю за телевизионния канал „Си нюз“.\nЗапитан за евентуално руско участие в неотдавнашното повреждане на два телекомуникационни кабела в Балтийско море в рамките на две денонощия, Баро отговори, че „това няма да е за първи път“, но посочи, че очаква резултатите от текущото разследване. „Агресивността на Путин ни засяга пряко“, добави той.\nФренският външен министър каза още, че разрешението, за което редица медии казаха, че е било дадено от САЩ на Украйна да използва американски ракети с голям обсег на действие за нанасяне на удари по военни бази в Русия, от които се извършват нападения срещу украинска територия, е „принцип на законна отбрана, залегнал в международното право“.\n/ГГ/'}, 'matches': [{'title': 'Промяната на ядрената доктрина на Русия е само риторика, заяви френският външен министър', 'content': 'Френският външен министър Жан-Ноел Баро определи днес решението на руския президент Владимир Путин да намали прага за ядрен удар като чиста “риторика“, предаде Ройтерс.\n\nРазширяването на условията за евентуално използване на ядрени оръжия от страна на Русия „е само риторика“, а страните, подкрепящи Украйна, не трябва да „се оставят да бъдат сплашвани“, каза Баро, цитиран от Франс прес, в интервю за телевизионния канал „Си нюз“.\n\nЗапитан за евентуално руско участие в неотдавнашното повреждане на два телекомуникационни кабела в Балтийско море в рамките на две денонощия, Баро отговори, че „това няма да е за първи път“, но посочи, че очаква резултатите от текущото разследване. „Агресивността на Путин ни засяга пряко“, добави той.\n\nФренският външен министър каза още, че разрешението, за което редица медии казаха, че е било дадено от САЩ на Украйна да използва американски ракети с голям обсег на действие за нанасяне на удари по военни бази в Русия, от които се извършват нападения срещу украинска територия, е „принцип на законна отбрана, залегнал в международното право“.'}], 'type': 'BTA, Mediapool'}
{'news1': {'title': 'Областна администрация София-град', 'content': 'Противопоставяме се на опитите на Васил Терзиев да прехвърля отговорността за стадион „Георги Аспарухов“ на други институции:\nОбластна управа е изпълнила всички процедурни срокове!\nВ публикация в социалните мрежи кметът на София Васил Терзиев заявява, че за забавянето с прехвърлянето на собствеността на стадион „Георги Аспарухов“ отговорност носи Областна администрация София-град.\nКато кмет на София от вече цяла една година Васил Терзиев би трябвало да бъде наясно, че процедурите по прехвърляне на собственост са изключително тромави и отнемат повече от един ден. За негова информация: има процедури като издаване на пазарна оценка, издаване на скици и прочее-спазването на срокове и съгласувателни процедури отнема време.\xa0\nОбластна администрация София-град е започнала процедурата по прехвърляне на собствеността веднага след решението на Столичния общински съвет, но процесите не зависят от управата, а от други институции, водени от собствени времеви срокове за изпълнение.\nПризоваваме Васил Терзиев да не се притеснява да поиска Областна администрация София-град да му разясни процедурите, засягащи и Столична община, когато не е наясно как работят институциите.\xa0\nВсички стъпки за прехвърляне на собствеността на стадион „Георги Аспарухов“ са надлежно изпълнени от наша страна със заповед от вчерашния ден, която по компетентност е изпратена към него и кмета на район „Подуяне“ за изпълнение.\xa0\nОбластна администрация София-град е изпълнила надлежно и в срок всичко необходимо, бъдещето на стадион „Георги Аспарухов” официално е в ръцете на Столична община и Васил Терзиев.\nЗаповед\n/ХЯ/'}, 'matches': [{'title': 'Областният управител скоростно прехвърли "Герена" на Столична община', 'content': 'Задочните обяснения в социалните мрежи около собствеността на стадион "Георги Аспарухов" и комплекс "Герена" продължават. Часове, след като кметът на София Васил Терзиев обяви в пост във Фейсбук, че общината все още формално не притежава спортните съоръжения, тъй като областният управител Стефан Арсов не е завършил процедурата, вторият обяви, че всичко е готово. Това пак стана с публикация в социалната мрежа.\n\nБъдещето на стадион "Георги Аспарухов" отново е в ръцете на Столична община, твърдят в позиция от Областната администрация на София, в която посочват, че те са изпълнили всички небходими процедури по прехвърлянето.\xa0\n\nСобствеността на стадиона на футболния клуб "Левски" предизвика противопоставяне между областния управител Стефан Арсов и кмета Васил Терзиев.\n\nОще по темата\n\nСтоличната община все още чака "Герена" от държавата\n19 ноември 2024 18:30\n\nВъв вторник Терзиев съобщи, че с "Герена" "не се случва нищо", а "топката е в краката на областния управител", който трябва да поеме следващи стъпки около прехвърлянето на собствеността на стадиона от държавата към Столична община.\n\nОт областната администрация обявиха няколко часа по-късно, че "всички стъпки за прехвърляне на собствеността на стадион „Георги Аспарухов“ са надлежно изпълнени от тяхна страна със заповед от вторник, която по компетентност е изпратена към кмета Васил Терзиев и кмета на район "Подуяне" за изпълнение".\n\n"Като кмет на София от вече цяла една година Васил Терзиев би трябвало да бъде наясно, че процедурите по прехвърляне на собственост са изключително тромави и отнемат повече от един ден. За негова информация: има процедури като издаване на пазарна оценка, издаване на скици и прочее-спазването на срокове и съгласувателни процедури отнема време", пишат от областната администрация.\n\nСпоред позицията областният управител Стефан Арсов, който е кадър на ГЕРБ, е изпълнил надлежно и в срок всичко необходимо и сега всичко е в ръцете на Столична община и на кмета Васил Терзиев.\n\nПротивопоставянето между кмета и областния управител дойде в резултат на официално съобщение от ръководството на футболния клуб в понеделник, с което съобщиха, че са отправили въпроси към Столична община относно процеса по прехвърляне на собствеността на стадиона.\n\nОще през април\xa0Столичната община поиска да придобие спортното съоръжение, а Министерският съвет взе решение в средата на септември.\xa0Лидерът на ГЕРБ Бойко Борисов пък беше единственият, който получи благодарност от мажоритарния собственик на "Левски" Наско Сираков за тази стъпка.\n\nВ сряда лидерът на ГЕРБ не пропусна възможността да се заиграе с феновете на клуба няколко часа след позицията на областната управа.\n\n"Непрекъснато слушам, че се коментира какво ми било сутрин в главата. Аз не знам тези хора какви качества имат на екстрасенси, как го разбират това?! А всъщност единственото, което си мислех сутринта, като станах, е дали "Левски" в събота ще може да бие, че ни се насъбраха много загуби. Ако това са прогнозирали, значи са били прави", каза той в кулоарите на парламента.\n\nОще по темата\n\n"Имаме ясен план". "Левски" и общината още преговарят за бъдещето на "Георги Аспарухов"\n20 октомври 2024 08:46\n\nВъпреки че преди близо два месеца кметът Васил Терзиев обяви, че има ясен план за бъдещето на спортните съоръжения\xa0след\xa0прехвърлянето им от държавата на общината, към момента официалната информация за този план е повече от оскъдна.В края на октомври Mediapool съобщи, че футболният клуб и Столичната община все още преговарят за вариантите за развитието на комплекс "Герена" и на клубния стадион "Георги Аспарухов".\n\nИзпълнителният директор на генералния спонсор на "Левски" бетинг компанията Palms Bet - Лъчезар Петров посочи пред Mediapool преди ден, че е нужна яснота около собствеността преди да се търсят бъдещи решения, като спонсорите със сигурност ще подпомогнат клуба, но все още обмислят възможностите за това.'}], 'type': 'BTA, Mediapool'}
{'news1': {'title': 'Негово Високопреосвещенство Старозагорският митрополит Киприан възглави празничното вечерно богослужение в храм “Св. Въведение Богородично”', 'content': 'Негово Високопреосвещенство Старозагорският митрополит Киприан възглави празничното вечерно богослужение в храм “Св. Въведение Богородично” в Стара Загора. Това съобщиха от Старозагорската света митрополия.\nВладиката благослови вярващите в църквата и им благопожела здраве и благоденствие. В края на светата служба свещеноиконом Стефан Чалъмов изнесе беседа, свързана с християнското семейство.\nНа утрешния празник Въведение Богородично в същия храм митрополит Киприан ще възглави архиерейската света литургия. След нея ще бъде представена и беседа за православната християнска младеж. От Църковното настоятелство приканват благочестивите християни да вземат молитвено участие и да съпреживеят духовната радост.\xa0\nКакто БТА съобщи, празнична архиерейска вечерня с петохлебие, с участието на Българския патриарх и Софийски митрополит Даниил, беше отслужена тази вечер в църквата „Св. Успение Богородично“ в Кюстендил. В службата участваха и Велбъждският епископ Исаак - архиерейски наместник на Кюстендилска духовна околия и втори викарий на Софийския митрополит, архимандрит Йоан – протосингел на Софийската света митрополия, архиерейският наместник на Дупнишка духовна околия Георги Паликарски, свещеници от Кюстендил и Дупница.\n\n\xa0\n/МК/'}, 'matches': [{'title': 'Патриарх Даниил ще посети отново Кюстендил', 'content': 'Българският патриарх\xa0Даниил\xa0ще посети Кюстендил, предаде\xa0"Фокус“. С празнична вечерня ще започне честването на празника Въведение Богородично в катедралния храм "Успение Богородично“ – Кюстендил.Вечерното богослужение в навечерието на празника ще бъде предстоявано от Негово Светейшество Софийския митрополит и Български патриарх\xa0Даниил.Заедно с него ще съслужи Велбъждският епископ Исаак, втори викарий на Софийския митрополит и архиерейски наместник на Кюстендилска духовна околия.Негово Светейшество ще бъде посрещнат в храма в 16 часа, където ще отслужи патриаршеска празнична вечерня от 16:10 часа.Главата на Българската православна църква посещава Кюстендил за втори път. Първото му идване беше за празника Успение Богородично, когато стотици вярващи от Кюстендил и целия югозападен регион се стекоха към църквата в центъра на града.'}], 'type': 'BTA, Pik'}
{'news1': {'title': 'Прокуратурата разследва смъртта на мъж в Центъра за психично здраве в Русе, обвинен за блудство с малолетно момиче', 'content': 'Мъж на 34 години с инициали В. Т. е починал в Центъра за психично здраве в Русе, съобщиха от Окръжната прокуратура в крайдунавския град. Днес от обвинението са образували досъдебно производство за случая.\nМъжът е бил с мярка за неотклонение „Задържане под стража“, наложена от Районен съд-Русе. Той е бил обвинен за извършени на блудствени действия с малолетно момиче на 12 години, извършени на 12 ноември.\xa0\nОт прокуратурата съобщиха тогава, че задържаният е криминално проявен. Имал е условна присъда "лишаване от свобода" за управление на моторно превозно средство след употреба на алкохол през 2023 г. По искане на адвоката му и след случаи на буйство в Сектор „Арести“ – Русе, той е бил настанен в Центъра за психично здраве в Русе, където е починал на 18 ноември.\nОт прокуратурата добавиха, че в хода на разследването е бил извършен оглед на местопроизшествието, разпитани са свидетели, изискана е документация и записи от камери за видеонаблюдение. Следствените действия се провеждат от следовател от окръжен следствен отдел при Окръжна прокуратура-Русе под надзора на наблюдаващ прокурор.\n/ТТ/'}, 'matches': [{'title': 'Откриха мъртъв в психиатрията на Русе педофил', 'content': 'Мъжът е бил с мярка за неотклонение „Задържане под стража“, наложена от Районен съд-Русе. Той е бил обвинен за извършени на\xa0блудствени действия с малолетно момиче на 12 години, извършени на 12 ноември.От прокуратурата съобщиха тогава, че задържаният е\xa0криминално проявен. Имал е условна присъда "лишаване от свобода" за управление на моторно превозно средство след употреба на алкохол през 2023 г. По искане на адвоката му и след случаи на буйство в Сектор „Арести“ – Русе, той е бил настанен в Центъра за психично здраве в Русе, където е починал на 18 ноември.От прокуратурата добавиха, че в хода на разследването е бил извършен оглед на местопроизшествието, разпитани са свидетели, изискана е документация и записи от камери за видеонаблюдение. Следствените действия се провеждат от следовател от окръжен следствен отдел при Окръжна прокуратура-Русе под надзора на наблюдаващ прокурор.'}], 'type': 'BTA, Pik'}
{'news1': {'title': 'Починала е 84-годишната жена, която пострада при пожар в дома си в самуилското село Голям извор', 'content': 'Починала е 84-годишната жена, която пострада при пожар в дома си в самуилското село Голям извор. В 16:25 ч днес в Областната дирекция на МВР в Разград е получено съобщение от болничното заведение, в което е настанена жената, че тя е починала от получените изгаряния. Това съобщи говорителят на ОД на МВР в града Илияна Георгиева.\xa0\nКакто БТА информира, инцидентът се е случил вчера. Огънят тръгнал от печка на твърдо гориво в къщата на жената. Пламъците унищожили целия покрив с площ 100 кв м.\xa0\nПострадалата бе транспортирана и настанена за лечение с опасност за живота в болница в Русе с втора и трета степен изгаряния по ръцете и тялото.\xa0\n/ТТ/'}, 'matches': [{'title': 'Почина възрастната жена, пострадала при пожар в дома си в село Голям извор', 'content': '84-годишна жена почина след пожар в село Голям извор, съобщиха от ОДМВР – Разград. Тя е пострадала при пожар в дома, пламнал около 18 часа на 19 ноември.Огънят тръгнал от печка на твърдо гориво в къщата на жената в самуилското село Голям извор.Пламъците унищожили целия покрив с площ 100 квадратни метра. Пострадалата е транспортирана в „Медика“ – Русе. Настанена е за лечение с втора и трета степен изгаряния, с опасност за живота.В 16:25 часа на 20 ноември в ОДМВР-Разград е получено съобщение от "Медика"- Русе, че пострадалата е починала от получените изгаряния.Причините за пожара и нанесените щети са в процес на изясняване. Води се досъдебно производство.'}], 'type': 'BTA, Pik'}
{'news1': {'title': 'На среща с представители на синдикати в МВР Делян Пеевски потвърди подкрепата си за увеличението на заплатите от 1 януари', 'content': 'На среща с част от синдикатите в МВР лидерът на „ДПС-Ново начало“ Делян Пеевски потвърди подкрепата си за увеличението на заплатите от 1 януари 2025 година, съобщиха от Пресцентър ДПС.\xa0\nПеевски се ангажира, че ще бъде направено необходимото Народното събрание да не отстъпи от вече приетите промени в Закона за МВР.\xa0\nЛидерът на „ДПС-Ново начало“ каза, че политическата немощ не трябва да бъде пренесена в системата на МВР и че е изключително важно българските граждани да бъдат защитени и сигурни, се посочва в съобщението.\nПредставителите на синдикатите от своя страна коментираха и състоянието на Центрове за специализирана полицейска подготовка и във връзка с това потърсиха съдействие за подобряването на материалната база на учебните центрове, което е изключително важно за качеството и нивото на подготовка и работа на българските полицаи.\nЦялата система на МВР трябва да получава подкрепа от държавата, посочи Пеевски на срещата.\nОт „ДПС-Ново начало“ поеха ангажимент и за подкрепа от страна на евродепутатите от коалицията за приемане на минимални стандарти за оборудване на полицията в Европа, минимални стандарти за условията на труд и материалната база, става ясно още от съобщението.\xa0\nНа срещата присъстваха членове на Синдикалната федерация на служителите от МВР (СФСМВР) и Синдиката на служителите в затворите в България (ССЗБ). От страна на „ДПС-Ново начало“ присъстваха народните представители Йордан Цонев, Байрам Байрам, Хамид Хамид, Калин Стоянов, Искра Михайлова, Елван Гюркаш, Халил Летифов и Ертен Анисова.\nПо-рано днес Делян Пеевски изрази в позиция пълната си подкрепа за обявената протестна готовност от страна на синдикатите в МВР.\xa0\nПредставителите на синдикатите в сектор „Сигурност“ се срещнаха и с представители на „БСП-Обединена левица“.\xa0\n/ТНП/'}, 'matches': [{'title': 'Пеевски се срещна с част от синдикатите в МВР', 'content': 'Имате пълната подкрепа на ДПС-Ново начало:\nНа срещата председателят на ДПС-НОВО НАЧАЛО Делян Пеевски\xa0 отново потвърди пълната подкрепа за служителите на МВР от народните представители от ДПС-НОВО НАЧАЛО и се ангажира, че\xa0 ще бъде направено необходимото Народното събрание да не отстъпи\xa0 от\xa0 вече приетите\xa0 промени в Закона за МВР, с които се предвижда увеличение на заплатите на МВР служителите от 1-ви януари 2025.Пеевски бе категоричен, че политическата немощ не трябва да бъде пренесена в системата на МВР и че е изключително важно българските граждани да бъдат защитени и сигурни.Представителите на синдикатите коментираха и състоянието на Центрове за специализирана полицейска подготовка и във връзка с това потърсиха съдействие за подобряването на материалната база на учебните центрове, което е изключително важно за качеството и нивото на подготовка и работа на българските полицаи.Цялата система на МВР трябва да получава подкрепа от държавата, категоричен бе Пеевски на срещата.ДПС-НОВО НАЧАЛО пое\xa0 ангажимент и за подкрепа от страна на евродепутатите от ДПС-НОВО НАЧАЛО за приемане на минимални\xa0 стандарти за оборудване на полицията в Европа,\xa0 минимални стандарти за условията на труд и материалната база.На срещата присъстваха Илия Кузманов - председател на УС СФСМВР, Илия Хрисимов- зам.-председател на УС на СФСМВР, Димитър Хайтов- член на УС на СФСМВР, Вергил Христов - член на УС на СФСМВР, Радослав Мартинчев- зам.-председател на УС на ССЗБ. От страна на ДПС-НОВО НАЧАЛО\xa0 присъстваха народните представители Йордан Цонев, Байрам Байрам, Хамид Хамид, Калин Стоянов, Искра Михайлова, Елван Гюркаш, Халил Летифов и Ертен Анисова.'}], 'type': 'BTA, Pik'}
{'news1': {'title': 'От „БСП-Обединена левица“ подкрепиха исканията на синдикатите от МВР за увеличаването на заплатите в сектор „Сигурност“', 'content': 'От „БСП-Обединена левица“ подкрепиха исканията на Синдикалната федерация на служителите от МВР (СФСМВР) и Синдиката на служителите в затворите в България (ССЗБ) за увеличаването на заплатите в сектор „Сигурност“, съобщиха от пресцентъра на БСП. Срещата е по повод изявленията на служебния министър на финансите Людмила Петкова за „замразяване“ на заплатите в сектора, става ясно от съобщението.\nОт страна на народните представители присъстваха заместник-председателят на парламентарната група на „БСП-Обединена левица“ Иван Иванов и депутатите доц. Наталия Киселова, Владимир Георгиев и Андрей Вълчев.\xa0\n„Чукате на отворена врата, напълно подкрепяме Вашите искания“, каза Иван Иванов. „Има приет закон и увеличенията на заплатите са заложени в него. Министерството на финансите е задължено да го изпълни“, категоричен бе Иванов. Той подчерта, че темата за гарантиране на възнагражденията на служителите в сектор „Сигурност“ в държавния бюджет е била защитавана от левицата на всички проведени досега срещи с другите парламентарни групи, включително на тази с министъра на финансите. „Дори дадохме предложения откъде да дойдат средствата“, допълниха социалистите.\xa0\nСпоред двете страни е неприемлив и вариантът увеличението на възнагражденията да се случи поетапно. Председателят на УС на СФСМВР Илия Кузманов благодари за подкрепата. Социалистите са инициатори на приетите промени в Закона за МВР.\nПо-рано днес лидерът на "ДПС - Ново начало" Делян Пеевски изрази пълната си подкрепа за обявената протестна готовност от страна на синдикатите в МВР. Уверявам, че като отговорна парламентарна сила "ДПС - Ново начало" ще използваме всички законови средства, за да бъде изпълнено решението на Народното събрание и от 1 януари 2025 година увеличението на заплатите на служителите от МВР и МО да бъде факт, се посочва в позиция на Делян Пеевски, разпространена от пресцентъра на формацията.\nИ от Сдружение "Синдикат на служителите в Главна дирекция изпълнение на наказанията” изразиха несъгласие относно липса на официална позиция от страна на компетентните органи по повод увеличението на заплатите в сектор "Сигурност". Това се казва в позиция на сдружението, изпратена до медиите.\nОт сдружението посочват, че в Закона за МВР (ЗМВР) е заложено заплатите им да бъдат актуализирани всяка година през януари, спрямо средната работна заплата за второто тримесечие на предходната година.\n/ТТ/'}, 'matches': [{'title': '„БСП-ОБЕДИНЕНА ЛЕВИЦА“ подкрепя исканията за пари в сектор "Сигурност"', 'content': '„Има приет закон и увеличенията на заплатите са заложени в него. Министерството на финансите е задължено да го изпълни“, категоричен бе Иванов. Той подчерта, че темата за гарантиране на възнагражденията на служителите в сектор „Сигурност“ в държавния бюджет е била защитавана от левицата на всички проведени досега срещи с другите парламентарни групи, включително на тази с министъра на финансите. „Дори дадохме предложения откъде да дойдат средствата“, допълниха социалистите.Според двете страни е неприемлив и вариантът увеличението на възнагражденията да се случи поетапно. Председателят на УС на СФСМВР Илия Кузманов благодари за подкрепата и изтъкна, че Иван Иванов и ПГ на БСП винаги са съдействали за подобряване условията на работа на служителите на реда. Социалистите са и инициатори на приетите промени в Закона за МВР.'}], 'type': 'BTA, Pik'}
{'news1': {'title': 'ОБНОВЕНА Президентът Румен Радев сезира повторно КС за отпадане на промените в Конституцията, направени от 49-ото Народно събрание', 'content': 'Президентът Румен Радев сезира повторно Конституционния съд (КС) с искане да отпаднат промените в Конституцията, гласувани от депутатите в 49-ото Народно събрание, съобщиха от прессекретариата на държавния глава.\nСтава дума за текстовете, свързани с отпадането на забраната за двойно гражданство като задължително условие за избираемостта на народни представители, за необмислено въведения принцип на непрекъсваемост на мандата на депутатите и парламента, както и по отношение на съставянето на служебно правителство, се посочва още в съобщението.\xa0\nПрезидентът обосновава необходимостта от повторно сезиране на КС и с възникването на редица нови обстоятелства, които се проявиха при приложението на оспорваните текстове. Атакуваните промени в Конституцията „отменят механизмите за носене на политическа отговорност при формирането и функционирането на органите на държавно управление“, посочва в мотивите си президентът.\xa0\nДържавният глава отбелязва, че повторното сезиране ще даде възможност да бъдат изяснени редица спорни моменти, които вече белязаха процедурите по съставяне на служебно правителство по новия ред и които продължават да възпрепятстват функционирането на конституционно установени органи, в това число на самия парламент. Дори в момента част от трудностите при избора на председател на Народното събрание са израз на присъствието на тази висша длъжност и в т.нар. „домова книга“ за избор на служебен министър-председател, се казва още в съобщението.\nПълния текст може да видите тук:\nВ края на юли Конституционният съд обяви за противоконтитуционни като невалидни част от промените в основния закон, гласувани от народните представители в края на 2023-та година.\nТогава бяха отменени разпоредбите, съгласно които досегашният Висш съдебен съвет (ВСС) се раздели на два отделни съвета – Висш съдебен съвет и Висш прокурорски съвет, което включва състава, мандата им и начина на избор на членовете, кой може да бъде член на двата съвета и функциите им.\xa0\nЗа противоконституционни бяха обявени и промените, свързани с мандата на главния прокурор и неговите функции - че представлява и ръководи прокуратурата, и по предложение на Върховната прокуратура утвърждава общи методически правила за дейността в досъдебното производство на прокурорите, следователите и другите разследващи органи, които подлежат на обжалване пред Върховния административен съд по ред, определен в закон. Също така за противоконституционно бе обявено ограничението, при кои случаи главният прокурор може да сезира Конституционния съд.\xa0\nЗа противоконституционна бе обявена и промяната относно това каква длъжност могат да заемат Главният инспектор и инспекторите в Инспектората към Висшия съдебен съвет след приключването на мандата, както и относно пенсионирането им.\nКС съд обяви, че са противоконституционни промените, свързани с това, че решенията за избор на членове на органи се приемат с мнозинство две трети от всички народни представители, когато това е предвидено със закон, както и с това, че ограничения в правомощията на служебното правителство могат да бъдат предвидени в закон.\n/ТНП/'}, 'matches': [{'title': 'ЗА ВТОРИ ПЪТ', 'content': 'Радев отново сезира Конституционния съд за съставянето на служебно правителство:\nПрезидентът Румен Радев повторно сезира днес Конституционния съд с искане да бъдат обявени за противоконституционни промените в Конституцията, извършени от 49-ото Народно събрание, свързани с отпадането на забраната за двойно гражданство като задължително условие за избираемостта на народни представители, за необмислено въведения принцип на непрекъсваемост на мандата на депутатите и парламента, както и по отношение на съставянето на служебно правителство.В мотивите си държавния глава подчертава последователните си позиции, като обосновава необходимостта от повторно сезиране на Конституционния съд и с възникването на редица нови обстоятелства, които се проявиха при приложението на оспорваните текстове. Атакуваните промени в Конституцията „отменят механизмите за носене на политическа отговорност при формирането и функционирането на органите на държавно управление“, посочва в мотивите си президентът.В искането си до Конституционния съд държавният глава отбелязва, че повторното сезиране ще даде възможност да бъдат изяснени редица спорни моменти, които вече белязаха процедурите по съставяне на служебно правителство по новия ред и които продължават да възпрепятстват функционирането на конституционноустановени органи, в това число на самия парламент. Дори в момента част от трудностите при избора на председател на Народното събрание са израз на присъствието на тази висша длъжност и в т.нар. „домова книга“ за избор на служебен министър-председател.'}], 'type': 'BTA, Pik'}
{'news1': {'title': 'Сградата на Народното събрание ще бъде осветена в синьо по повод 35 години от приемането на Конвенцията на ООН за правата на детето', 'content': 'Историческата сграда на Народното събрание ще бъде осветена в син цвят на по повод 35 години от приемането на Конвенцията на ООН за правата на детето, съобщиха от парламента.\nОсветяването на сградата ще се случи днес от 18:00 до 19:00 часа.\nМотото на кампанията е „Световен ден на детето 2024. Чуйте бъдещето - децата!“. Чрез присъединяването си към инициативата на УНИЦЕФ България Народното събрание подчертава ангажираността си към каузата за защита и утвърждаване правата на децата и допринася за това техният глас да бъде чут. Конвенцията на ООН е ратифицирана с решение на Великото народно събрание и е в сила за нашата страна от юли 1991 г., посочва от институцията.\nБТА припомня, че емблематични сгради и места в цялата страна ще светят в синьо днес от 18:00 ч. Те ще бъдат озвучени и от специално създадено аудиопослание срещу насилието над и между деца.\n/ТТ/'}, 'matches': [{'title': 'Народното събрание грейва в синьо за бъдещето на децата', 'content': 'Историческата сграда на Народното събрание ще бъде осветена в син цвят на\xa020 ноември 2024 г., сряда, от 18.00 до 19.00 часа.Парламентът се присъединява към инициативата на\xa0УНИЦЕФ България за отбелязване на 35-ата годишнина от приемането на Конвенцията на ООН за правата на детето.\xa0Мотото на кампанията е „Световен ден на детето 2024. Чуйте бъдещето - децата!“.По този начин Народното събрание подчертава ангажираността си към каузата за защита и утвърждаване правата на децата и допринася за това техният глас да бъде чут. Конвенцията на ООН е\xa0ратифицирана с решение на Великото народно събрание и е\xa0в сила за нашата страна от юли 1991 г.'}], 'type': 'BTA, Pik'}
{'news1': {'title': 'ЕФЕ', 'content': 'Посолството на Испания в Украйна затваря врати поради „възможна голяма въздушна атака“ в Киев:\nПосолството на Испания в Киев взе решение временно да затвори врати, след като е получена конкретна информация, че днес е възможна „голяма въздушна атака“ срещу града, предаде испанската новинарска агенция ЕФЕ.\nИспанското посолство в Киев обяви, че днес няма да предоставя услуги на гражданите на място поради „повишения риск от въздушни атаки в цяла Украйна“.\nВ имейл, изпратен до испанците, пребиваващи в страната, посолството им препоръчва „да предприемат извънредни мерки за сигурност, да спазват всички препоръки на местните власти и винаги да имат достъп до укритие“.\nОт дипломатическото ведомство обявиха, че ще продължат да изпълняват онлайн необходимите услуги.\n(Тази информация се разпространява по споразумение между БТА и ЕФЕ)\n/ГГ/'}, 'matches': [{'title': 'След САЩ и посолствата на Испания, Италия и Гърция в Украйна преустановиха работа заради възможна "заплаха за сигурността"', 'content': 'Посолствата на Италия и Испания в Киев преустановиха работа до края на деня заради възможна "заплаха за сигурността“, съобщава информационната агенция\xa0EFE."Посолствата на САЩ и Испания в Украйна са затворени поради "възможна голяма въздушна атака срещу Киев“, пояснява медията.Италианското посолство също обяви спиране на работа."Посолството на САЩ публикува на уебсайта си информация за възможна въздушна атака с висока интензивност днес, 20 ноември. Като предпазна мярка посолството на Италия в Киев ще бъде затворено за посетители днес“, става ясно от съобщение на\xa0официалната интернет страница на дипломатическата мисия.По-рано през деня посолството на САЩ в Киев съобщи, че е получило конкретна информация за възможна сериозна въздушна атака срещу Украйна. В резултат на това съоръжението ще бъде затворено и служителите се съветват да се подслонят в убенища, става ясно от съобщение, разпространено от пресслужбата на американската дипломатическа мисия.Преустановена е и работата на гръцкото посолство в украинската столица.'}], 'type': 'BTA, Pik'}
{'news1': {'title': 'Възрастна жена от търговищкото село Кралево е дала 10 000 лв. след телефонна измама', 'content': 'Възрастна жена от търговищкото село Кралево е дала 10 000 лв. след телефонна измама, съобщиха от пресцентъра на Областната дирекция (ОД) на МВР – Търговище.\xa0\nЖертвата е 76-годишна самотно живееща жена. Вчера около 12:30 часа тя е получила обаждане на стационарния си телефон. Обяснено ѝ било, че неин роднина е пострадал при трудова злополука в работата си и са необходими средства за лечението му.\xa0\nПо данни на ОД на МВР – Търговище обаждащият се се е представил за полицейски служител. По този начин въвел в заблуждение възрастната жена, като ѝ нанесъл имотна вреда в размер на 10 000 лв.\xa0\nПо случая е образувано досъдебно производство по чл. 209, ал. 1 от Наказателния кодекс.\nСлед проведени бързи действия по разследване от служители на ОД на МВР и на Районното управление в Търговище е установен мъж, който е съпричастен към реализираната телефонна измама, каза говорителят на Областната дирекция Ани Кръстева. Това е 43-годишен мъж от с. Студенец, област Разград, за когото са събрани данни, че е изиграл ролята на „муле“ при осъществяване на измамата. Към момента с него се провеждат процесуално-следствени действия.\nТова е втората телефонна измама в област Търговище през тази година, каза за БТА Кръстева. И отбеляза, че има регистрирани и шест опита за такива, които са били своевременно пресечени, благодарение на експедитивната дейност на полицейските служители. Тя отбеляза също, че и гражданите са подготвени и в повечето от случаите проявяват съобразителност, като опити за измама са останали недовършени.\xa0\nПрез изминалата година в Търговищка област са били осъществени пет осъществени телефонни измами, допълни Ани Кръстева.\xa0\nОт Областната дирекция в Търговище напомнят на гражданите да не се доверяват на \xa0непознати, поискали им под \xa0какъвто и да е предлог пари по телефона. \xa0Получат ли подобно обаждане, те следва своевременно да се свържат с \xa0близките си, за да се уверят, че сценарият, в който ги въвличат, е измама. \xa0При получаване на такива обаждания гражданите трябва своевременно да сигнализират за това на единния европейски номер за спешни повиквания 112 или да се обадят в най-близкото поделение на МВР.\n/ЛРМ/'}, 'matches': [{'title': 'НОВА ЖЕРТВА на телефонна измама', 'content': 'Възрастна жена хариза 10 хил. лева:\nВчера около 12:30 часа тя е получила обаждане на стационарния си телефон. Обяснено ѝ било, че нейн роднина е пострадал при трудова злополука в работата си и са необходими средства за лечението му.По данни на ОД на МВР – Търговище измамникът, се е представил за полицейски служител и така е забудил възрастната жена да му даде 10 000 лв.По случая е образувано досъдебно производство по чл. 209, ал. 1 от Наказателния кодекс."След проведени бързи действия по разследване от служители на ОД на МВР и на Районното управление в Търговище е установен мъж, който е съпричастен към телефонната измама", каза говорителят на Областната дирекция Ани Кръстева.От полицията обясниха, че става дума за 43-годишен мъж от село Студенец, област Разград, за когото са събрани данни, че е изиграл ролята на „муле“ при осъществяване на измамата. Към момента с него се провеждат процесуално-следствени действия.'}], 'type': 'BTA, Pik'}
{'news1': {'title': 'Мъж е загинал, а друг е ранен при катастрофа в Русенско', 'content': 'Мъж е загинал, а друг е тежко ранен при катастрофа с лек автомобил тази нощ в Русенско. Това съобщи регионалният говорител на МВР в Русе Даниела Малчева.\xa0\nСигнал за инцидента е подаден малко преди 23:00 часа. Лек автомобил е катастрофирал на пътя между селата Семерджиево и Ястребово, като се е блъснал в дърво.\xa0\nВ колата пътували двама мъже на 35 години. Единият от тях е загинал на място, а другият е отведен от екип на Спешна помощ в Университетската болница "Канев" в Русе, където е настанен с фрактури на ребра, ключица и контузия на бял дроб.\xa0\nПричините за инцидента се изясняват.\n/ТТ/'}, 'matches': [{'title': 'Млад шофьор загина на място, друг е тежко ранен след удар в дърво край Русе', 'content': 'В 22:56 часа на 19 ноември е постъпил сигнал за ПТП с автомобил на около 700 метра след село Семерджиево в посока село Ястребово.Водач на кола е напуснал пътното платно и се е блъснал в крайпътно дърво. В автомобила са пътували двама мъже на 35 г., като единият е загинал на място, а другият е отведен в болница, където е настанен с фрактури на ребра, ключица и контузия на бял дроб.На местопроизшествието е\xa0извършен\xa0оглед от дежурна оперативна група на полицията и съдебен лекар. Причините и обстоятелствата, довели до инцидента се изясняват.\xa0Започнато\xa0е\xa0разследване.'}], 'type': 'BTA, Pik'}
{'news1': {'title': 'Задържаха мъж от Сърница, откраднал 2900 лв. от джамия', 'content': 'Задържаха мъж от Сърница за кражба на 2900 лева от джамия, съобщиха от Областната дирекция (ОД) на МВР в Пазарджик.\nКриминалисти от Районното управление във Велинград и от участъка в Сърница са установили самоличността и са заловили извършителя на кражба от джамия. В полицейското управление във Велинград е получен сигнал за това, че от мюсюлманския храм в местността Петелци, намиращ се в землището на град Сърница, е извършена кражба.\xa0\nМъжът е откраднал кутия с дарения, събрани от вярващите. Започнало е разследване, в резултат на което органите на реда са стигнали до самоличността на мъжа. Той е на 24 години от\xa0град Сърница.\nИзвършителят е задържан в ареста, а спрямо него е образувано бързо производство.\n\xa0\n\xa0\n/БИ/'}, 'matches': [{'title': 'Мъж открадна 2900 лв. от джамия', 'content': 'Криминалисти от Районното управление във Велинград и от участъка в Сърница са установили самоличността и са заловили извършителя на кражба от джамия.В полицейското управление във Велинград е получен сигнал за това, че от мюсюлманския храм в местността Петелци, намиращ се в землището на град Сърница, е извършена кражба.Мъжът е откраднал кутия с дарения, събрани от вярващите. Започнало е разследване, в резултат на което органите на реда са стигнали до самоличността на мъжа. Той е на 24 години от\xa0град Сърница.Извършителят е задържан в ареста, а спрямо него е образувано бързо производство.'}], 'type': 'BTA, Pik'}
{'news1': {'title': 'Папата осъди войната в Украйна като едно „позорно бедствие за човечеството“', 'content': 'Папа Франциск припомни днес по време на седмичната си обща аудиенция, че вчера са се навършили 1000 дни от началото на руската инвазия в Украйна. Той нарече това „трагична годишнина“ и „позорно бедствие за човечеството“, предаде Франс прес. На аудиенцията присъства украинската първа дама Олена Зеленска.\n„Вчера се навършиха хиляда дни от началото на инвазията в Украйна. Това е една трагична годишнина заради жертвите и заради разрушенията, които тя причини“, заяви папата в края на седмичната си обща аудиенция във Ватикана.\n„В същото време обаче това е и едно позорно бедствие за цялото човечество“, добави той пред хилядите вярващи, събрали се на площад „Свети Петър“, сред които беше и Олена Зеленска заедно с първите дами на Армения, Литва и Сърбия.\n„Това обаче не бива да ни разколебава да останем близо до мъченическия украински народ, да се молим за мир и да работим за това оръжията да отстъпят място на диалога, а конфликтите - на преговорите“, каза папата.\nСлед това Светият отец прочете писмо, изпратено му от украински студент, в което се говори за трагедията на войната и страданията на цивилното население.\nОткакто Русия нахлу в Украйна през февруари 2022 г., многобройните призиви на папа Франциск за мир не бяха чути, посочва АФП.\n/ГГ/'}, 'matches': [{'title': 'Папа Франциск нарече инвазията на Украйна „срамно бедствие“', 'content': 'Папа Франциск отбеляза 1000 дни от инвазията на Русия в Украйна, наричайки я „срамно бедствие за човечеството“ на 20 ноември. Украинската първа дама Олена Зеленска също присъства на аудиенцията, предаде АФП.„Вчера се навършиха 1000 дни от нахлуването в Украйна. Трагична годишнина за жертвите и разрушенията, които тя причини“, заяви аржентинският папа в края на седмичната си обща аудиенция във Ватикана.„Но в същото време (това е) срамно бедствие за цялото човечество“, добави той пред хилядите вярващи, събрали се на площад „Свети Петър“. Там Зеленска седеше заедно с първите дами на Армения, Литва и Сърбия.Той изрази близостта си с „мъченическия украински народ“ и призова за усилия, „така че оръжията да отстъпят място на диалога“.\nСлед това Франциск прочете писмо, адресирано до него от украински студент, в което той описва войната и как хората страдат.Русия започна пълномащабното си нападение срещу Украйна през февруари 2022 г. и оттогава папата често призовава за прекратяване на конфликта.'}], 'type': 'BTA, Pik'}
{'news1': {'title': 'Кремъл отхвърля замразяването на украинския конфликт, заяви Песков', 'content': 'Кремъл отхвърля замразяването на украинския конфликт, заяви кремълският говорител Дмитрий Песков, предадоха Ройтерс и ТАСС.\n"Вариант, предвиждащ замразяване на конфликта в Украйна, не е приемлив за Русия", подчерта Песков, но добави, че руският президент Владимир Путин е готов да преговаря.\n"За нас е важно да постигнем своите цели, които са добре известни на всички", добави Песков, коментирайки публикация на агенция Ройтерс, че е възможно в скоро време ръководителите на Русия и САЩ да се споразумеят за замразяване на бойните действия в Украйна.\nЦелите на войната, която Москва нарича "специална военна операция", е гарантиране на неутралитет на Украйна без присъединяване към отбранителни блокове, гарантиране на сигурността на руските граници, както и отказ на Киев от разполагане на чужди оръжия на своя територия. Освен това Кремъл е заявявал, че е необходимо да се приемат реалностите на терен, припомня ТАСС, включително референдумите за присъединяване към Руската федерация, проведени в териториите, които Москва смята за анексирани към Русия.\nПесков отказа да коментира решението на посолството на САЩ в Киев да спре работа днес и да издаде предупреждение за потенциална "значителна въздушна тревога". Говорителят препоръча въпросът да бъде зададен на министерството на отбраната, отбелязва Ройтерс.\n/ГГ/'}, 'matches': [{'title': 'Песков', 'content': 'Кремъл отхвърля замразяването на конфликта с Украйна:\nВариант, предвиждащ замразяване на конфликта в Украйна, не е приемлив за Русия, подчерта Песков, но добави, че руският президент Владимир Путин е готов да преговаря."За нас е важно да постигнем своите цели, които са добре известни на всички", добави Песков, коментирайки публикация на агенция Ройтерс, че е възможно в скоро време ръководителите на Русия и САЩ да се споразумеят за замразяване на\xa0бойните действия в Украйна.Целите на войната, която Москва нарича "специална военна операция", е гарантиране на неутралитет на Украйна без присъединяване към отбранителни блокове, гарантиране на сигурността на руските граници, както и отказ на Киев от разполагане на чужди оръжия на своя територия.Освен това Кремъл е заявявал, че е необходимо да се приемат реалностите на терен, припомня ТАСС, включително референдумите за присъединяване към Руската федерация, проведени в териториите, които Москва смята за анексирани към Русия.Песков отказа да коментира решението на\xa0посолството на САЩ в Киев\xa0да спре работа днес и да издаде предупреждение за потенциална "значителна въздушна тревога". Говорителят препоръча въпросът да бъде зададен на министерството на отбраната, отбелязва Ройтерс.'}], 'type': 'BTA, Pik'}
{'news1': {'title': 'Пекин призова за спокойствие след преразглеждането на ядрената доктрина на Русия', 'content': 'Китай призова днес за „спокойствие“ и „сдържаност“, след като вчера руският президент Владимир Путин подписа обновена версия на ядрената доктрина на страната, разширяваща възможностите за нанасяне на ядрен удар, предаде Франс прес.\n„При сегашните обстоятелства всички страни трябва да запазят спокойствие, да проявят сдържаност и заедно да работят за диалог и провеждане на консултации за намаляване на напрежението“, каза говорителят на китайското министерство на външните работи Лин Цзян.\n„Позицията на Китай, който призовава всички страни към деескалация и политическо решение на украинската криза, остава непроменена“, добави говорителят.\nВ хилядния ден от войната в Украйна руският президент Владимир Путин вчера подписа новата версия на ядрената доктрина на Русия, разширяваща възможностите за нанасяне на ядрен удар. Това решение беше взето на фона на разрешението, което, както съобщиха редица американски и западни медии, САЩ са дали на Киев за използване на американски ракети с голям обсег за нанасяне на удари дълбоко на руска територия.\nВ края на септември Путин предупреди, че всяка атака, извършена от неядрена страна, но подкрепена от ядрена сила, може да се счита за „съвместна“ агресия, която може да наложи използването на ядрени оръжия.\nТова преразглеждане на руската ядрена доктрина беше широко осъдено от Запада.\nВчера френският президент Еманюел Макрон осъди „ескалиращата“ позиция на Русия в Украйна, като призова Владимир Путин „да се вслуша в разума“ и призова Си Цзинпин да упражни „цялото си влияние“ върху Москва. „Призовах президента Си Цзинпин да използва цялото си влияние, натиск и сила за преговори, за да накара президента Путин да спре атаките“, каза той.\nПо отношение на руско-украинския конфликт Китай редовно призовава за мирни преговори и зачитане на териториалната цялост на всички държави, включително Украйна. Но той никога не е осъждал Русия за мащабното ѝ нахлуване на украинска територия, което започна през февруари 2022 г., а икономическите, дипломатическите и военните отношения между Пекин и Москва оттогава дори се засилиха.\n/ГГ/'}, 'matches': [{'title': 'Китай призова за „сдържаност“ покрай ядрената доктрина на Русия', 'content': '„При сегашните обстоятелства всички страни трябва да запазят спокойствие, да проявят сдържаност и заедно да работят за диалог и провеждане на консултации за намаляване на напрежението“, каза говорителят на китайското министерство на външните работи Лин Цзян.„Позицията на Китай, който призовава всички страни към деескалация и политическо решение на украинската криза, остава непроменена“, добави той.Руският президент Путин подписа документа на фона\xa0на разрешението, което САЩ даде на Украйна, да използва американски ракети с голям обсег за нанасяне на удари дълбоко на руска територия. В края на септември Путин предупреди, че всяка атака, извършена от неядрена страна, но подкрепена от ядрена сила, може да се счита за „съвместна“ агресия, която може да наложи използването на ядрени оръжия.Това преразглеждане на руската ядрена доктрина беше широко осъдено от Запада. Френският президент Еманюел Макрон осъди „ескалиращата“ позиция на Русия в Украйна, като призова Владимир Путин „да се вслуша в разума“ и призова Си Цзинпин да упражни „цялото си влияние“ върху Москва.'}], 'type': 'BTA, Pik'}
{'news1': {'title': 'На мен г-н Делян Пеевски не ми се е обаждал по телефона за този офис, заяви Димитър Главчев във връзка с предоставянето на сграда за партийна централа на ДПС', 'content': 'This is a modal window.\nBeginning of dialog window. Escape will cancel and close the window.\nEnd of dialog window.\nНа мен г-н Делян Пеевски не ми се е обаждал по телефона за този офис, заяви в началото на днешното редовно правителствено заседание служебният премиер Димитър Главчев\xa0 по повод на решението на Министерския съвет за предоставянето на сграда в центъра на София за партийна централа на ДПС.\n"За разлика от други двама партийни лидери и оперативен ръководител на партия, бих могъл да кажа, който ми се обади за съдействие за офис, и още не съм си взел почерпката, защото нямам нужда от почерпка, тъй като си вършим работата", добави премиерът. Той смята, че на партиите наистина трябва да им се дават офиси, а не да стоят под прозорците на институциите и да протестират.\xa0\nМакар че не по мое желание съм попаднал в някаква домова книга, както я наричат, аз не съм домоуправител, нито вие сте домсъвет, за да решаваме семейни политически скандали, както и междусъседска завист по повод на каквито и да било имоти, каза пред министрите служебният министър-председател. Главчев каза, че вчера по научно-популярен начин се е опитал да обясни какво решение е взело правителството, а сега ще го обясни по популярен начин, за да бъде по-добре разбрано от тези, които не са разбрали. Процедурата, по която се отдават имоти на политически партии, е описана в Закона за политическите партии и тя е спазена на 100%, каза премиерът. Той припомни, че инициативата е дошла от единия от съпредседателите на политическа партия ДПС. "Никакво "Ново начало" няма в цялата преписка, нито ново, нито старо начало има, това е политическа партия ДПС, която съществува от много време и има двама съпредседатели, единият от които е подал искане до областния управител на град София и оттам насетне се е задвижила процедурата, предвидена по закон, и е отишла в МРРБ", каза Главчев.\nДокладът ни беше представен от министъра, зададохме въпроси дали всичко е по закон, след това зададох и въпроса отказват ли се тези агенции от офисите си, защото има отпаднала необходимост, казаха "да", обясни хронологията на събитията премиерът. Той добави, че всичко това го има и в стенограмата, и в протокола. Според Главчев нищо друго не е оставало на правителството, освен да вземе решението, което беше взето. Нито има срок 48 часа, нито 24 часа, нито какъвто и да е срок, посочи Главчев. Според него става въпрос за квартирни спорове между една партия и между останали\xa0 партии, които пък завиждат, че на тях са им дали много по-късно офиси. Но ние тогава не сме били правителство, ако бяхме тогава правителство, много бързо и на тях щяхме да им дадем офиси, каза премиерът.\nТой подчерта, че правителството е единствената институция, която си върши работата и добави, че сигурно затова са тези яростни атаки от страна на тези, които не са си свършили работата. Не знам дали ще изберат и днес председател на Народното събрание, каза Главчев. По думите му не е проблемът на служебното правителство, че не се избира редовно правителство. С неголямо вдъхновение седим, но си вършим работата и ако някой има противни доказателства, нека ги представи, посочи министър-председателят. Той изрази надежда, че ще се състави редовно правителство.\n\xa0\n/ЛРМ/\nМоля потвърдете избраните снимки. Това действие не е свързано с плащане. Ако продължите, избраните снимки ще бъдат извадени от баланса на вашите активни абонаментни пакети.\nМоля потвърдете изтеглянето на избраните снимката/ите'}, 'matches': [{'title': 'Главчев', 'content': 'Не съм домоуправител, нито МС е домсъвет, за да решаваме семейни скандали за имоти:\nМакар че не по мое желание съм попаднал в една "домова книга", както я наричат, но аз не съм домоуправител, нито вие сте домсъвет, за да решаваме семейни политически скандали, както и междусъседска завист за имоти. Това заяви премиерът Димитър Главчев в началото на редовното заседание на Министерския съвет.Служебният премиер визира спорът около сградата, бивша централа на НДСВ. Миналата седмица след решение на кабинета беше разпоредено тя да бъде освободена от три държавни институции. Така от нея за няколко дни се изнесоха структури на НАП, Агенцията за публични предприятия и контрол и Българската агенция за инвестиции. Разяснения за това как се е стигнало до даването на „ДПС – Ново начало” на сградата на „Врабча” 23, Главчев даде още вчера, но днес обясни отново:„Няма нито ново начало, нито старо начало в преписката за предоставяне на имот. Има ПП ДПС, с двама съпредседатели единият е подал искане до областния управител на София и от там се е задвижила процедурата и е отишла в МРРБ”.И бе категоричен, че Делян Пеевски не му се е обаждал по телефона за този имот, за разлика от други ръководители на партии, които са ми се обаждали за съдействие.\xa0 „И\xa0още не съм си взел почерпката, защото не съм си свършил работата”, коментира Главчев.Според него служебният кабинет е единствената институция, която си върши работата и „затова са тези яростни атаки от страна на тези, които не са си свършили работата”.„Не знам и днес дали ще изберат председател на НС. Не е проблемът на служебното правителство, че не се избира редовно правителство”, поясни министър-председателят.'}], 'type': 'BTA, Pik'}
{'news1': {'title': 'Прокуратурата няма правомощия да извърши проверка по сигнала за имот на ул. „Врабча“ в столицата', 'content': 'Прокуратурата няма правомощия да извърши проверка по сигнала за имот на ул. „Врабча“ в столицата. Това посочват от държавното обвинение и напомнят, че с последните промени в Конституцията са отнети функциите на държавното обвинение по общия надзор за законност.\nВчера от „Продължаваме промяната – Демократична България“ (ПП-ДБ) заявиха, че ще сезират изпълняващия функциите главен прокурор Борислав Сарафов във връзка със сградата, предоставена с решение на Министерския съвет на ДПС.\xa0\nОт края на 2023 г. прокуратурата не разполага с правомощия, които да позволят извършване на пълна и всеобхватна проверка на всички факти и обстоятелства, свързани с процедурата и мотивите на решението на Министерския съвет. Съгласно последните промени в Конституцията, надзорът за законност като правомощие на прокуратурата обхваща единствено правилното приложение на материалния и процесуалния закон при решаване на въпросите по конкретно наказателно производство, посочват от държавното обвинение.\nОттам посочват още, че надзорът за законност на главния прокурор има за обект единствено дейността на прокурорите, като това негово правомощие се упражнява в рамките на прокуратурата и има за предмет дейността на органите, които са му йерархически подчинени и на които е административен ръководител. Тази дейност е относима към осъществяването на основните задачи на прокуратурата\xa0\n/ВД/'}, 'matches': [{'title': 'СТРАШНА ШИЗОФРЕНИЯ В ППДБ', 'content': 'Искат проверка от прокуратурата, но не помнят, че са й отнели правомощията да извършва такава...:\nПрокуратурата отговори на искане на ППДБ за проверка за имот на ул. Врабча, даден за ползване от правителството на ДПС-Ново начало преди дни.От обвинението са категорични, че не могат да направят проверка по искането, тъй като им е отнето правомощието за това от самите ППДБ. От партията очевидно са забравили, че първо са натворили подобна глупост, а после искат точно обратното.Ето какво пишат от Прокуратурата в съобщение на сайта си:Във връзка с подаден на 19.11.2024 г. сигнал от група народни представители от коалиция „ПП-ДБ“ за извършване на проверка по реда \xa0на надзора за законност на взето от Министерския съвет (МС) решение № 768 от 13.11.2024 г. за „даване на съгласие за учредяване на безвъзмездно право на ползване върху имот - частна държавна собственост, на политическа партия „Движение за права и свободи“ на ул. „Врабча“ 23, Прокуратурата на Република България (ПРБ) уточнява:\n\xa0\nОт края на 2023 г. прокуратурата не разполага с правомощия, които да позволят извършване на пълна и всеобхватна проверка на всички факти и обстоятелства, свързани с процедурата и мотивите на цитираното решение на Министерския съвет. Съгласно последните промени в Конституцията (обнародвани в бр. 106/22.12.2023 г.), надзорът за законност като правомощие на прокуратурата обхваща единствено правилното приложение на материалния и процесуалния закон при решаване на въпросите по конкретно наказателно производство. ПРБ напомня, че Законът за изменение и допълнение на Конституцията на Република България (КРБ) бе мотивиран с необходимостта от „фокусиране на прокуратурата само върху функциите в наказателния процес“ и „отпадане на общия надзор за законност по отношение на актове и действия на държавни органи“. \xa0\xa0\n\xa0\nДоколкото сигналът е адресиран до и.ф. главен прокурор, следва да се подчертае, че надзорът за законност на главния прокурор по чл. 126, ал. 2 от КРБ има за обект единствено дейността на прокурорите като това негово правомощие се упражнява в рамките на прокуратурата и има за предмет дейността на органите, които са му йерархически подчинени и на които е административен ръководител. Тази дейност е относима към осъществяването на основните задачи на прокуратурата по смисъла на чл. 127 от КРБ, т.е. само към онази дейност на прокурорите, чрез която се реализират пряко основните функции на прокуратурата като част от съдебната власт. Това следва и от решение № 13/26.07.2024 г. на Конституционния съд по к.д. № 1/2024 г.\xa0\n\xa0\nС оглед конституционните изменения от края на декември 2023 г. липсват нормативни основания адресат на сигнала на групата народни представители от коалиция „ПП-ДБ“ да е ПРБ и/или главният прокурор.'}], 'type': 'BTA, Pik'}
{'news1': {'title': 'В петък в Будапеща се очаква подписването на съвместна декларация на вътрешните министри на България, Румъния и Австрия за Шенген, заяви Димитър Главчев', 'content': 'В петък в Будапеща се очаква подписването на съвместна декларация на вътрешните министри на България, Румъния и Австрия във връзка с приемането на България в Шенген, заяви служебният министър-председател Димитър Главчев преди началото на днешното заседание на Министерския съвет.\nТой подчерта, че декларацията не е крайно решение за приемането на България в Шенген, но е много важна крачка, която признава приноса, който имат българските правителства от 2023 г. досега. Декларацията не е финалният акорд за приемането на България в Шенген по суша, но е признание за работата, която сме свършили, подчерта Главчев. Той посочи, че със 70% или три пъти са намалели опитите за нелегално преминаване на границата с Турция. Това е поредна крачка за признаване на приноса, който има България за охрана на външните граници на ЕС, добави премиерът.\nГлавчев заяви, че са хибридни атаки опитите да се спре да работи единствената институция, която работи в държавата, а именно служебното правителство.\n/ЛРМ/\nМоля потвърдете избраните снимки. Това действие не е свързано с плащане. Ако продължите, избраните снимки ще бъдат извадени от баланса на вашите активни абонаментни пакети.\nМоля потвърдете изтеглянето на избраните снимката/ите'}, 'matches': [{'title': 'В петък ще бъде подписана декларация във връзка с приемането ни в Шенген', 'content': 'Служебният премиер Димитър Главчев обяви, че в петък в Будапеща министрите на вътрешните работи на България, Румъния и Австрия ще подпишат съвместна декларация във връзка с приемането на страната ни в Шенген, предаде БНР.Главчев обясни, че декларацията не е крайно решение за присъединяване към свободното пространство, но е важна крачка, с която ще признае приноса на българските правителства през последните две години."Не е финалният акорд за приемането ни в Шенген по суша, но е признание за работата, която сме свършили. 70 процента е намалял натискът на опити за нелегално преминаване на границата, което е три пъти, и работи. Продължаваме да работим до когато трябва", коментира той.'}], 'type': 'BTA, Pik'}
{'news1': {'title': 'Надявам се на разум от всички, ние ще гласуваме за Рая Назарян, каза Бойко Борисов за избора на председател на Народното събрание', 'content': 'Надявам се на разум от всички, ние ще гласуваме за Рая Назарян, каза лидерът на ГЕРБ Бойко Борисов пред медиите в кулоарите на парламента. Той припомни, че партийните структури са приели решение за подкрепа към Рая Назарян и това не зависи от него.\xa0\nБорисов посочи, че когато се говори в общественото пространство всички трябва да си мерят приказките, ако това, което казват ще носи щета на всички. Според него въпросът вече не е дали ще има председател и работещ парламент, защото „всички казахме, че тези избори са нелегитимни“. Лидерът на ГЕРБ припомни и това, че резултатите от изборите се оспорват пред Конституционния съд (КС) и попита ами „ако решението на КС е обратното на това, което си мислят жалбоподателите“.\nБойко Борисов каза още, че\xa0изходът от политическата криза е всеки да се съобрази с резултатите от изборите, като отбеляза, че ГЕРБ е първа политическа сила.\n„Всички знаят за 18 млрд. дупка в бюджета, всички знаят, че ще има съкращения и всички чакат да има някакво служебно правителство, което отново да понесе ударите на хаоса и какафонията, която четири години създадоха“, коментира Борисов.\nТой посочи още, че според него президентът Радев не иска да прави партия, защото „ще попадне веднага на всичко тука в парламента, с 18 млрд. дълг и вече реални протестни действия – на полицаи, на военни, на лекари, на учители, хората няма да търпят да си говорим за едно, второ или трето“.\nВъв връзка с избора на главен прокурор от Пленума на Висшия съдебен съвет с изтекъл мандат, Борисов каза, че това не е днешната тема и добави, че като има парламент и правителство „ще дойде тази тема“. По думите му той е най-потърпевш от този главен прокурор след „Костинброд“.\n\xa0\n/БИ/'}, 'matches': [{'title': 'ГОРЕЩО В ПИК TV! Борисов', 'content': 'Победата на ГЕРБ никой не я оспорва. Да не мислите, че на Радев му се прави партия (ВИДЕО):\nЛидерът на ГЕРБ Бойко Борисов говори пред медиите от кулоарите на парламента по актуални теми.Изобщо не става въпрос за избор на председател и работещ парламент. Самите вие, самите ние казахме, че тези избори са нелегитимни. Ами ако решението на КС е обратно на това, което си мислим? Не трябва да чакаме нищо. Когато говорят всички трябва да си мерят приказките, започна Борисов."Червена линия, кордон с този, кордон с онзи... всички ще завършат така, както завършиха нашите, освен ако няма нещо няма договорено в джамия или манастир“, продължи той коментирайки какво ще се случи на разговорите между останалите партии по-късно днес, инициирани от "Възраждане“.Според Борисов, разни политически анализатори обикаляли по телевизиите и всявали разделение като казвали кое не може да стане и да се случи, а не дали може и как трябва да се случи."Няма да коментирам кой какво му хрумнало и какво съм казал. Реално не може да се направи бюджет, трябва да се тегли пак заем, дупката е 18 млрд. Интересува ме всичко, което хората днес ги интересува, интересува ме безводието. Ние не можем да изберем парламент, не можем да изберем правителство, как ще изберем ВСС в този парламент?“, попита Борисов.Победата на ГЕРБ никой не я оспорва. Като стигнем до мандатите, пак ще сме тук, подчерта Бойко Борисов."Да не мислите, че на президентът Радев му се прави партия? Ще попадне в парламента с 18 млрд. дълг и вече с реални протестни действия, не някой да се хвали, на полицаи, на военни, на лекари, на учители, днеска таксиметрови шофьори... Хората няма да търпят за едно, второ или трето. Този главен прокурор аз съм най-потърпевш заради Костинброд“, завърши Бойко Борисов.'}], 'type': 'BTA, Pik'}
{'news1': {'title': 'Жълт и оранжев код за силен вятър от юг-югозапад в страната издадоха за днес и за утре от НИМХ', 'content': 'За днес и за утре е в сила предупреждение от първа и втора степен - жълт и оранжев код, за силен и поривист вятър от юг-югозапад в страната. Това се съобщава в картата с предупредителните кодове за опасните метеорологични явления, публикувана в сайта на Националния институт по метеорология и хидрология (НИМХ).\nЗа утре, 21 ноември, НИМХ издава предупреждение от първа и втора степен - жълт и оранжев код, за силен вятър от запад-северозапад, с пориви от около и над 22-24 метра в секунда. До обяд в югоизточните райони вятърът все още ще е от югозапад.\nОт Националния институт по метеорология и хидрология съобщават, че днес и утре по крайбрежието също ще има силен вятър, както и увеличение на вълнението до четири бала.\n\xa0\n\xa0\n/РБ/'}, 'matches': [{'title': 'ОПАСНО ВРЕМЕ! Жълт код за силен вятър е обявен за цялата страна за утре', 'content': 'За утре, 21 ноември, НИМХ издава предупреждение от първа и втора степен - жълт и оранжев код, за силен вятър от запад-северозапад, с пориви от около и над 22-24 метра в секунда. До обяд в югоизточните райони вятърът все още ще е от югозапад.От Националния институт по метеорология и хидрология съобщават, че днес и утре по крайбрежието също ще има силен вятър, както и увеличение на вълнението до четири бала.'}], 'type': 'BTA, Pik'}
{'news1': {'title': 'Нека бъдем обединени и да поставим интереса на децата над всеки друг, призова председателят на Aгенцията за закрила на детето Теодора Иванова', 'content': 'Нека бъде обединени и да поставим интереса на децата над всеки друг, призова председателят на Държавната агенция за закрила (ДАЗД) д-р Теодора Иванова по случай 35 години от приемането на Конвенцията на Организацията на обединените нации (ООН) за правата на детето. Тя посочи, че с подписването на документа започва и формирането на съвременната българска политика в областта на закрилата на детето, включително защита на гражданските, икономическите, социалните и културни права на децата. Това съобщи пресцентърът на ДАЗД.\nСистемата за закрила на детето в България непрекъснато се надгражда. Редица законови и подзаконови нормативни актове, стратегически документи и програми се променят и актуализират, за да отговарят на потребностите на децата и семействата им, коментира Иванова. Засили се координацията и междусекторният подход между институциите, каза тя.Равносметката на изминалите 35 години показва, че България постигна много в политиките за децата, но има още какво да се надгради, за да гарантираме благосъстоянието на всяко дете и семейството му“, коментира също Иванова.\nКонвенцията на ООН за правата на детето е най-широко ратифицираният договор за правата на човека в историята – 196 държави приемат документа, посочиха от ДАЗД. България ратифицира Конвенцията през 1991 г.\nТази вечер от 18:00 ч. емблематични сгради и места в цялата страна ще светят в синьо и ще бъдат озвучени и от специално създадено аудиопослание срещу насилието над и между деца. Инициативата\xa0 във връзка с 35-годишнината от приемането на Конвенцията и по случай Националната кампания „Бъди смел, бъди добър“.\nСъздаването на свят, в който всяко дете процъфтява, се основава на спазването на Конвенцията на ООН за правата на детето, коментираха от УНИЦЕФ-България. Оттам\xa0оповестиха данни от нов доклад на тема: „Състоянието на децата по света 2024: Бъдещето на детството в променящия се свят“, според който бъдещето на децата е в риск и трябва да бъдат предприети спешни действия за защита на правата им.\n„В България всяко трето дете живее в риск от бедност или социално изключване – едно от най-високите нива в Европейския съюз“, казват от организацията. От днес започва и Коледната кампания на УНИЦЕФ в България "Има деца, които не мечтаят за играчки".\nКампанията цели да подкрепи правото на всяко дете на закрила, грижа и приобщаващо образование. Средствата ще подпомогнат работата на УНИЦЕФ за предотвратяване на насилието, достъп до образование за деца със специални потребности и подкрепа за детското здраве и ранното детско развитие.\xa0\nНа 20 ноември се отбелязва и Световният ден на детето. По този повод\xa0УНИЦЕФ организира глобална инициатива „Go Blue“, като емблематични сгради по целия свят се осветяват в синьо, за да подкрепят каузата за правата на детето. В България няколко ключови сгради ще светнат в емблематичното за УНИЦЕФ синьо - Националният дворец на културата, Народното събрание и Столичната община.\n/ВД/'}, 'matches': [{'title': 'УНИЦЕФ с ужасна новина', 'content': 'Все още всяко трето дете у нас живее в риск от бедност и социално изключване:\n"България е поела в една не много добра посока. Все още всяко трето дете в България живее в риск от бедност и от социално изключване, което автоматично го лишава от всички възможности, които биха му позволили да развие пълния си потенциал".Това заяви пред БНР Боряна Гидикова – директор "Комуникации" в УНИЦЕФ-България.На днешния Световен ден на детето УНИЦЕФ публикува нов доклад – "Състоянието на децата по света 2024: Бъдещето на детството в променящия се свят". Според него бъдещето на децата е в риск и трябва да бъдат предприети спешни действия за защита на правата им. Докладът предвижда, че животът на децата ще бъде дълбоко повлиян от три основни "мегатенденции" до 2050 г. – демографски промени, климатични и екологични кризи и бързоразвиващи се технологии."Трябва много внимателно да помислим как да подходим към тези проблеми днес, за да се опитаме да изпълним най-оптимистичния сценарий за децата", каза Гидикова."По отношение на климатичните промени имам чувството, че много хора не могат да си представят, че всъщност наистина тази зелена страна България не е на много добро място. По отношение на чистотата на въздуха сме на едно от последните места в Европа. Нашите деца и ние самите страдаме все повече от заболявания, които се причиняват от това замърсяване на въздуха. Крачките, които правим днес, ни водят към онова бъдеще, което е и нашето, и на децата", коментира тя. По думите ѝ времето ще става все по-горещо, а хората ще страдат все повече от климатичните промени.Боряна Гидикова отбеляза, че не по всички направления страната ни е на последните места в доклада. По думите ѝ нашите действия днес влияят на глобалните тенденции в света.Тя изтъкна и въпроса с децата-бежанци. По думите ѝ в бежанските лагери има сигурни зони за деца, но:"Тук не става въпрос ние да ги държим затворени тези деца, за да ги опазим. Много е тъжно, че сме допуснали чрез реториката, която често чуват българските деца, изобщо да си помислят да нападат други деца, независимо от произхода им и откъде идват", коментира тя във връзка със случай на нападение на български деца към такива от сирийски произход в София.След 2050 г. ще има същия брой деца в света, но те все повече ще живеят в страните от третия свят, а в Европа и високите икономики ще има все по-малко деца и повече възрастни, изтъкна още Гидикова. И добави още, че ще има също липса на учители.10-годишната Йоана Младенова също беше в студиото на БНР. За бъдещето тя си представя роботи в помощ на образованието, една по-добра среда за обучение, както и по-качествена храна."Не би трябвало човек със здрав разум да програмира робот така, че той едва ли не да погуби хората. Може би ще е интересно да се говори с робот".Според нея възрастните трябва да мислят за това какво би било добро за децата и бъдещето им. "Ние сме тяхното бъдеще", допълни Йоана.От днес започва и коледната кампания на УНИЦЕФ в България, която е под надслов "Има деца, които не мечтаят за играчки". Тя ще продължи до края на месец януари 2025 г., а БНР е един от медийните партньори.Кампанията цели да подкрепи правото на всяко дете на закрила, грижа и приобщаващо образование. Средствата ще подпомогнат работата на УНИЦЕФ за предотвратяване на насилието, достъп до образование за деца със специални потребности и подкрепа за детското здраве и ранното детско развитие.'}], 'type': 'BTA, Pik'}
{'news1': {'title': 'Херардо Мартино подаде оставка като старши треньор на Интер Маями', 'content': 'Херардо Мартино подаде оставка като старши треньор на Интер Маями, позовавайки се на лични причини, съобщиха американските медии.\nМартино изведе клуба, в който играе световната звезда Лионел Меси, до 74 точки в редовния сезон, но Интер Маями не успя да продължи плейофите. Отборът беше елиминиран в първия кръг от Атланта Юнайтед след поражение с 2:3.\nКлубът е насрочил пресконференция за петък, на която се очаква да говорят шефовете на Интер Маями и Мартино.\n61-годишният специалист се присъедини към тима през юни 2023-а след повече от три години начело на националния отбор на Мексико. Той напусна поста, след като Мексико не успя да излезе от груповата игра на Световното първенство в Катар 2022 за първи път от близо 45 години.\nИнтер Маями спечели турнира за Купата на лигата 2023-а след пристигането на Мартино и суперзвездите Меси и Серхио Бускетс.\nПреди това треньорът, който е роден в Аржентина, изведе Атланта Юнайтед до титлата в МЛС през 2018 година. Той избра да не поднови договора си след този сезон, като отново се позова на лични причини.\n/ИК/'}, 'matches': [{'title': 'Меси ще има нов треньор в Интер Маями', 'content': 'Голямата звезда Лионел Меси ще има нов наставник, след като Тата Мартино е решил да си тръгне по лични причини.Интер Маями събра най-много точки сред всички участници в редовния сезон на Мейджър лийг сокър (МЛС) този сезон, но отпадна още в първия кръг на плейофите.Херардо Мартино води отбора от 2023 година, информира още "Гонг“.'}], 'type': 'BTA, Pik'}
{'news1': {'title': 'Гуардиола се е съгласил да продължи договора си с английския футболен шампион Манчестър Сити', 'content': 'Пеп Гуардиола се е съгласил да продължи договора си с английския футболен шампион Манчестър Сити с една година с опция за още една, съобщават няколко британски медии.\nНастоящият контракт на испанския специалист изтича в края на сезона, а с новото споразумение той ще получи възможността да ръководи тима от "Етихад" цяло десетилетие.\nИнформацията не е потвърдена официално от управата на клуба.\n53-годишният Гуардиола спечели 18 трофея със Сити, включително шест титли на Англия и трофея в Шампионската лига, след като пое състава през лятото на 2016 година. \xa0\xa0\n\xa0\nВ треньорската си кариера испанецът е водил още Барселона и Байерн Мюнхен.\n/ДВ/'}, 'matches': [{'title': 'КРАЙ НА СПЕКУЛАЦИИТЕ', 'content': 'Гуардиола преподписа с Манчестър Сити:\nМениджърът на Манчестър Сити Пеп Гуардиола е сключил нов едногодишен договор с опция за удължаване с още една година.Настоящият контракт на 53-годишния специалист изтичаше в края на сезона, но ако новите условия бъдат изпълнени, Гуардиола ще прекара над десетилетие начело на клуба. Официално съобщение за подписването на договора се очаква в близките дни, твърди The Athletic.През последните месеци се спекулираше, че Гуардиола може да напусне Сити в края на кампанията заедно с директора на футболните операции Чики Бегиристайн. През октомври беше потвърдено, че Бегиристайн ще бъде заменен от Уго Виана, който идва от Спортинг Лисабон.Гуардиола пое Манчестър Сити през 2016 година след успешни периоди в Барселона и Байерн Мюнхен. Под негово ръководство клубът спечели 18 трофея, включително шест титли от Висшата лига и първия си трофей от Шампионската лига през 2023 година.След четири години в Барселона и три сезона в Байерн, Гуардиола вече е в деветата си година начело на Манчестър Сити.В момента Сити заема второ място в таблицата на Висшата лига с 23 точки от 11 изиграни мача, на пет точки зад лидера Ливърпул. Тимът обаче е в най-лошата си серия от поражения при Гуардиола, с четири поредни загуби във всички турнири.“Това е трудно предизвикателство, но съм тук. Очаквахме тежък сезон от самото начало. Но така стоят нещата. Харесва ми, обичам го и ще направя всичко възможно да мотивирам играчите си и да се справим“, заяви Гуардиола след загубата с 4:1 от Спортинг в Шампионската лига.'}], 'type': 'BTA, Pik'}
{'news1': {'title': 'Мъж от Разград е задържан за домашно насилие над съпругата си', 'content': 'Мъж на 54 години е задържан за извършено домашно насилие. Сигналът е постъпил на телефон 112 около 18:00 часа вчера, съобщи говорителят на Областната дирекция на МВР в Разград Илияна Георгиева.\xa0\nВ апартамента им в ж.к. „Орел“, след употреба на алкохол, мъжът е предизвикал скандал със съпругата си. Обиждал я е с вулгарни думи, нанесъл е удари с ръце по лицето ѝ и ѝ е разбил носа.\xa0\nПострадалата 49-годишна жена е транспортирана в разградската болница и след оказана медицинска помощ е освободена за домашно лечение.\nПо случая е образувана проверка.\xa0\nПреди седмица мъж на 21 години от разградското село Дряновец бе задържан за извършено домашно насилие върху 41-годишната му майка.\xa0\n\xa0\n/БИ/'}, 'matches': [{'title': 'Задържаха мъж за побой над съпругата му в Разград', 'content': 'Пострадалата 49-годишна жена е транспортирана в разградската болница и след оказана медицинска помощ е освободена за домашно лечение.По случая е образувана проверка.'}], 'type': 'BTA, Pik'}
{'news1': {'title': 'Възрастна жена е с опасност за живота след пожар в дома ѝ в самуилското село Голям извор', 'content': 'Жена на 84 – годишна възраст е с опасност за живота след пожар в дома ѝ в самуилското село Голям извор. Инцидентът се е случил вчера, съобщи говорителят на Областната дирекция на МВР в Разград Илияна Георгиева.\nОгънят тръгнал от печка на твърдо гориво в къщата на жената. Пламъците унищожили целия покрив с площ 100 кв м.\xa0\nПострадалата е транспортирана в „Медика“ – Русе с изгаряния по ръцете и тялото. Настанена е за лечение с втора и трета степен изгаряния, с опасност за живота.\nПричините за пожара и нанесените щети са в процес на изясняване. По случая се води досъдебно производство, отбеляза Георгиева. \xa0\n/ВД/'}, 'matches': [{'title': 'Възрастна жена бере душа в болница след пожар', 'content': '84-годишна жена пострада тежко при пожар в дома й, пламнал около 18 часа на 19 ноември. Огънят тръгнал от печка на твърдо гориво в къщата на жената в самуилското село Голям извор.Пламъците унищожили целия покрив с площ 100 кв м. С изгаряния по ръцете и тялото пострадалата е транспортирана в "Медика“ – Русе.Настанена е за лечение с втора и трета степен изгаряния, с опасност за живота. Причините за пожара и нанесените щети са в процес на изясняване. Води се досъдебно производство по чл.331, ал.1 от НК.'}], 'type': 'BTA, Pik'}
{'news1': {'title': 'ОДМВР – Благоевград', 'content': 'Информационен бюлетин за възникналите произшествия на територията на ОДМВР – Благоевград:\n1. \xa0 \xa0 От полицейски служители на 02 РУ-Благоевград, със заповед за задържане до 24 часа са задържани двама благоевградчани на 25 и 28 години. Около 23:50 часа вчера, в питейно заведение гр. Благоевград е възникнала физическа саморазправа между тях и 42-годишен мъж от града, в резултат на което същият е пострадал с фрактура на две ребра и натъртвания в областта на главата. За случая е уведомена РП-Благоевград и е образувано досъдебно производство.\n2. \xa0 \xa0 Досъдебно производство за извършено престъпление по чл.343Б, ал.3 от НК е образувано, след като около 19:47 часа на 19.11.2024 г. на ул. „Георги Андрейчин“ в гр. Благоевград, от органите на реда е проверен лек автомобил „Фолксваген Пасат“ и с техническо средство е установено, че 27-годишният водач на автомобила шофира след употреба на наркотично вещество. Мъжът, който е от гр. Благоевград е задържан със заповед за задържане до 24 часа.\nОперативна обстановка в района на действие на РДПБЗН-Благоевград\nЗа периода от 08:00 часа на 19.11.2024 г. до 08:00 часа на 20.11.2024 г. в звената \xa0за ПБЗН при РДПБЗН - Благоевград са \xa0регистрирани 5 сигнала за произшествия.\nЛиквидирани са 5 пожара.\nС преки материални щети 0 пожара.\xa0\nБез нанесени материални щети са възникнали 5 пожара.\xa0\nИзвършени са 0 спасителни дейности. \xa0\nЛъжливи повиквания 0.\nПри пожарите са пострадали/загинали 0 граждани.\n\xa0\n/ХЯ/'}, 'matches': [{'title': 'Голям кютек в благоевградска кръчма - един с потрошени ребра и двама арестувани', 'content': 'Бой в благоевградска кръчма завърши с един клиент с потрошени ребра и двама арестувани.Около 23:50 часа вчера, в питейно заведение Благоевград, възникнала физическа саморазправа между двама от клиентите на кръчмата и 42-годишен мъж от града.След заформилият се кютек, същият е пострадал с фрактура на две ребра и натъртвания в областта на главата.За случая е уведомена РП-Благоевград и е образувано досъдебно производство.В ареста със заповед за задържане до 24 часа са прибрани двамата побойници - благоевградчани на 25 и 28 години.'}], 'type': 'BTA, Pik'}
{'news1': {'title': 'ПП-ДБ няма да участват в разговори с "Възраждане" за създаване на правителство', 'content': '"Продължаваме промяната - Демократична България" (ПП-ДБ) няма да участват в разговори с "Възраждане" за създаване на правителство, съобщиха от пресцентъра на ПП. От коалицията посочиха, че Николай Денков от ПП е изпратил писмо до председателя на "Възраждане" Костадин Костадинов, с което отказват поканата за среща-разговор за съставяне на правителство днес.\nВ писмото от ПП-ДБ заявяват, че непреодолимите им различия с "Възраждане" относно членството на България в Европейския съюз и НАТО възпрепятстват възможността за конструктивен и ползотворен разговор, който би могъл да доведе до общо управление. Затова среща за обсъждане на общо управление е нецелесъобразна, завършва писмото-отказ Николай Денков.\nДнес „Възраждане" започва разговори за правителство с политическите сили в парламента, без ГЕРБ-СДС, „ДПС-Ново начало“ и „Алианс за права и свободи“, съобщиха от пресцентъра на партията. До всички останали формации в 51-вото Народно събрание са изпратени покани.\n\xa0\n/БИ/'}, 'matches': [{'title': 'ППДБ отряза "Възраждане" за разговори за правителство', 'content': 'Съпредседателят на ПП-ДБ Николай Денков изпрати писмо до лидера на "Възраждане" Костадин Костадинов, в което заявяват, че няма да участват в разговори за съставяне на правителство.Причините, които са посочени са: непреодолимите различия по отношение на членството на България в ЕС и НАТО."Това възпрепятства възможността за конструктивен и ползотворен разговор, който би могъл да доведе до общо управление", допълва Николай Денков.'}], 'type': 'BTA, Pik'}
{'news1': {'title': 'Над 3 800 лева бяха събрани за часове в ромския квартал в Кюстендил, парите са в помощ на пострадалите строителни работници в София', 'content': 'Над 3 800 лева бяха събрани за часове в ромския квартал в Кюстендил, парите са в помощ на пострадалите строителни работници в София, съобщи ромският общественик Стефан Лазаров. Кампанията започна вчера в 14:00 часа и завърши шест часа по-късно. Парите се набираха в помощ на пострадалите при паднало скеле на строителна площадка в София в неделя, миналата седмица. Тогава\xa0 няколко души пострадаха, а един загина.\nСемействата са крайно бедни и нямат възможност да поемат лечението на близките си, каза Лазаров.\xa0\nНабраните вчера пари са 3 809 лв., като 1200 лв. от тях ще бъдат предадени на семейството на единия от пострадалите - Кирил, който вече е изписан от болница, но трябва да продължи лечението си и няма да има възможност да работи, докато се стабилизира. Другите 2600 лв. ще бъдат дадени на семейството на Румен, който е в тежко състояние и кома. Необходимо е, след възстановяването му, да му бъдат направени няколко операции, каза Лазаров.\nРоднините на починалия Юли са благодарили, но са отказали помощ, за да може да се помогне на по-бедните семейства, каза още Стефан Лазаров.\n/ВД/'}, 'matches': [{'title': 'Над 3800 лева събраха за пострадалите строителни работници', 'content': 'Парите се набираха в помощ на пострадалите при паднало скеле на строителна площадка в София в неделя миналата седмица. Тогава няколко души пострадаха, а един загина, припомня БНР.“Семействата са крайно бедни и нямат възможност да поемат лечението на близките си”, каза ромският общественик Стефан Лазаров.Набраните вчера пари са 3809 лв., като 1200 лв. от тях ще бъдат предадени на семейството на единия от пострадалите - Кирил, който вече е изписан от болница, но трябва да продължи лечението си и няма да има възможност да работи, докато се стабилизира.Другите 2600 лв. ще бъдат дадени на семейството на Румен, който е в тежко състояние и кома. Необходимо е, след възстановяването му, да му бъдат направени няколко операции, съобщи Лазаров.Роднините на починалия Юли са благодарили, но са отказали помощ, за да може да се помогне на по-бедните семейства, каза още Стефан Лазаров.'}], 'type': 'BTA, Pik'}
{'news1': {'title': 'Специалната гореща линия между Москва и Вашингтон в момента не се използва, каза говорителят на Кремъл', 'content': 'Специалната гореща линия за потушаване на кризи между Москва и Вашингтон в момента не се използва, заяви днес говорителят на Кремъл Дмитрий Песков, цитиран от Ройтерс, в контекста на нарасналото напрежение по въпроса с ядреното оръжие.\nТази телефонна линия е въведена през 1963 година за изглаждане на недоразуменията, породени от Кубинската ракетна криза, разразила се година по-рано, с директна връзка между лидерите на САЩ и тогавашния Съветски съюз, посочва световната агенция.\n"Имаме специална защитена линия за комуникация между президентите на двете държави - Русия и САЩ. Дори може да се осъществи и видеоконферентна връзка", казва Песков пред руската агенция РИА в изявление, разпространено днес. На въпрос на агенцията дали тази гореща линия се използва в момента говорителят на Кремъл отговаря с "не".\nЗападът продължава да използва Украйна като инструмент за нанасяне на поражение на Русия, заяви още за РИА\xa0Песков.\n"Западните политици продължават своята линия, насочена към нанасяне на стратегическо поражение на нашата страна", казва той по повод написаното в медии, че Вашингтон е дал разрешение на Киев да използва произведени в САЩ тактически балистични ракети с голям обсег АТАКМС за удари дълбоко във вътрешността на Русия.\n"И, разбира се, те използват Украйна като инструмент в ръцете си, за да постигнат своите цели", добавя Песков.\n/БЗ/'}, 'matches': [{'title': 'Кремъл алармира', 'content': 'Откритата по време на Карибската криза „гореща линия“ между Русия и САЩ в момента не се използва:\nСпециалната гореща линия за потушаване на кризи между Москва и Вашингтон в\xa0момента\xa0не се използва, заяви говорителят на Кремъл\xa0Дмитрий Песков, цитиран от Ройтерс, в контекста на нарасналото напрежение по въпроса с\xa0ядреното\xa0оръжие.Тази телефонна линия е въведена през 1963 година\xa0за изглаждане на\xa0недоразуменията, породени от\xa0Кубинската ракетна криза, разразила се година по-рано, с директна връзка между лидерите на САЩ и тогавашния Съветски съюз, посочва световната агенция."Имаме специална защитена линия за комуникация между президентите на двете държави - Русия и САЩ. Дори може да се осъществи и видеоконферентна връзка", каза Песков пред руската агенция РИА в изявление, разпространено днес. На въпрос на агенцията дали тази гореща линия се използва в момента говорителят на Кремъл отговори с "не".Западът продължава да използва Украйна като инструмент за нанасяне на поражение на Русия,\xa0заяви още за РИА\xa0Песков."Западните политици продължават своята линия,\xa0насочена към нанасяне на стратегическо поражение на нашата страна", каза той по повод\xa0написаното в медии, че Вашингтон е дал разрешение на Киев да използва произведени в САЩ тактически балистични ракети с голям обсег АТАКМС за удари дълбоко във вътрешността на Русия."И, разбира се, те използват Украйна като инструмент в ръцете си, за да постигнат своите цели", добави Песков.'}], 'type': 'BTA, Pik'}
{'news1': {'title': 'Честваме предпразненството на Въведение Богородично, паметта на свети Григорий Декаполит и на Дасий Доростолски', 'content': 'Днес започва предварителното честване на утрешния празник Въведение на света Богородица в храма, като в богослуженията за деня се включват молитви и песни, които ни подготвят за този голям Богородичен празник.\nСвети Григорий живял през IХ век. Бил родом от Иринопол, един от градовете на област Десетоградие в Палестина или на гръцки Декаполис, затова е останал с прозвището Декаполит. В стремежа си към нравствено съвършенство станал монах и се подвизавал в молитва, като пазел чистота на ума и на плътта си.\nБил въздържан във всичко, като обичал да казва, че ако спортистите се подлагат на толкова лишения, колко повече духовните хора трябва да се владеят във всяко отношение, за да получат не лавров, а вечен венец от Бога. От ревност за чистотата на вярата Григорий се включил и в ожесточените борби срещу императорите иконоборци. Предприел много пътувания и накрая се установил в Солун, където се отдал на писмени трудове. Починал от тежка болест в Цариград през 816 г.\nСвети Дасий живял в края на III век по времето на император Максимиан и бил войник в римска част в крайдунавския град Дуросторум или Доростол (днес Силистра). Жителите на града се готвили за празника на езическия бог Сатурн и, според обичая, месец преди празника те избирали красив младеж, обличали го в богати дрехи и му оказвали царски почести, а в деня на празника го принасяли в жертва на божеството. В 302 г. изборът паднал на Дасий. Като узнал това, той казал: "Ако ми е съдено да умра, по-добре да умра за Христос като християнин". Той открито изповядал пред военните и гражданските власти своята вяра в Христос, дори ги изобличил за техните заблуждения. Затова бил осъден на смърт и след жестоки мъчения го обезглавили на 20 ноември.\n/РБ/'}, 'matches': [{'title': 'ГОЛЯМА ПОЧИТ', 'content': 'Този светец е един от най-обичаните в България - празнуват го православни и католици:\n1. Свети мъченик Дасий (Дазий) Доростолски († 20 ноември 292 г.) -\xa0 св. Дасий е един от най-известните и почитани мъченици на Христовата вяра по българските земи през късната античност, а и във времето на Първото българско царство.Св. Дазий (“Дасий мъченик”) присъства и в култовия живот на Търновската патриаршия, но очевидно след ХІ-ХІІ в. на преден план излизат други сакрални личности, особено такива, които са свързани със собствената християнска история на българите.Св. мъченик Дасий живял през III век в крайдунавския град Доростол (днес Силистра). Жителите на града се готвили за празника на езическия бог Сатурн. Според обичая, тридесет дни преди празника те избирали красив юноша, обличали го в красиви дрехи и му оказвали царски почести, а в деня на празника го принасяли в жертва на бога.Този път изборът паднал на св. Дасий. Като узнал това, той казал: "Ако ми е съдено да умра, по-добре да умра за Христа като християнин". Той открито изповядал пред съгражданите си своята вяра в Христос, изобличил ги за тяхното злочестие и заблуждения и обърнал много от тях в Христа.Поради това, по заповед на императорите Диоклециан (284-305) и Максимиан (284-305), той бил обезглавен след жестоки мъчения. Св. Дасий се празнува от Православната и от Римокатолическата църква в деня на смъртта му - 20 ноември.2. Св. Григорий Декаполит († 817 г.) - Преподобни Григорий Декаполит - подвизавал се в пост и молитва, правил много чудеса; пострадал по време на иконоборството при император Лъв Арменец в 837 година.3. Св. Прокъл, архиепископ Цариградски († 446/447 г.; патриарх от 434 г.) - Преподобни Прокъл, Архиепископ Цариградски бил ученик на св. Иоан Златоуст, голям защитник на Православието против ереста на Несторий. Починал в 447 година.'}], 'type': 'BTA, Pik'}
{'news1': {'title': 'Украйна ще загуби, ако САЩ спрат да помагат, предупреди Зеленски в интервю за американска телевизия', 'content': 'Президентът на Украйна Володимир Зеленски заяви снощи в интервю за американския телевизионен канал "Фокс Нюз", че Украйна ще загуби битката с Русия, ако САЩ спрат да помагат на страната му, предаде Франс прес.\nКиев и европейските му съюзници се опасяват, че ангажиментът на Вашингтон към Украйна може да бъде отменен с встъпването във власт на новоизбрания американски президент Доналд Тръмп в Белия дом през януари, посочва АФП.\xa0\n"Ако те спрат (помощта си), аз мисля, че ще загубим. Разбира се, ще се държим, ще се борим (...), но мисля, че това няма да е достатъчно, за да оцелеем", заяви украинският лидер пред американската телевизия, чиято аудитория в САЩ е съставена предимно от консерватори, отбелязва АФП.\n/ИТ/'}, 'matches': [{'title': 'Зеленски', 'content': 'Украйна ще загуби, ако САЩ спрат да помагат:\nКиев и европейските му съюзници се опасяват, че ангажиментът на Вашингтон към Украйна може да бъде отменен с встъпването във власт на новоизбрания американски президент\xa0Доналд Тръмп\xa0в Белия дом през януари, посочва АФП."Ако те спрат (помощта си), аз мисля, че ще загубим. Разбира се, ще се държим, ще се борим (...), но мисля, че това няма да е достатъчно, за да оцелеем", заяви украинският лидер пред американската телевизия, чиято аудитория в САЩ е съставена предимно от консерватори, отбелязва АФП.'}], 'type': 'BTA, Pik'}
{'news2': {'title': 'Украйна изстреля за първи път британски ракети Storm Shadow срещу Русия', 'content': 'Ден след като беше използвана американската ATACMS, украинската армия удари Русия с британска ракета, каза пред Bloomberg западен служител, запознат със ситуацията.\n\nСпоред него Великобритания е одобрила използването на ракети Storm Shadow в отговор на разполагането от Русия на севернокорейски войски във войната срещу Украйна. САЩ също трябваше да дадат разрешение, тъй като ракетата, разработена и произведена във Великобритания, използва американски навигационни данни, когато лети.\n\nZ-канали съобщиха за използването на Storm Shadow в района на Курск. Каналът "Двамата майори" първи съобщи за атаките. По думите му обстрелът е започнал в 14:50 часа, като са използвани до 12 ракети. В 15:20 часа областният управител съобщи, че предупреждението за въздушно нападение е отменено и са свалени две ракети.\n\nКаналът Mash съобщи, че днес е нанесен ракетен удар по санаториума и историческото имение "Марино" в Курска област, управлявани от администрацията на президента. Този обект се намира на 50 км от границата и вече е бил атакуван.\n\nДопуснал удари на далечни разстояния по руска територия с американски ракети, Вашингтон очевидно вече е дал подобно съгласие на британците. Предпазливите изявления на Лондон се обясняват просто с традиционното желание да се даде официално потвърждение след използването на оръжия на бойното поле, писа по-рано днес The Times.\n\nОще по темата\n\nБайдън разреши на Украйна удари срещу Русия с ракети с голям обсег\n17 ноември 2024 21:52\n\nСлед като на 17 ноември се появиха съобщения, че президентът на САЩ Джо Байдън се е съгласил за удари дълбоко в Русия с американските ракети ATACMS, британският премиер Киър Стармър се опита да избегне въпросите дали ще бъде получено подобно разрешение и за ракетите Storm Shadow. Такова разрешение е необходимо, тъй като тези ракети използват американски навигационни данни, когато летят. Стармър отказа да навлезе в "оперативни подробности".\n\nДо сутринта на 19 ноември обаче Стармър се отказа от предпазливостта и започна да намеква, че е само въпрос на време ракетите Storm Shadow да бъдат използвани за удари на далечни разстояния срещу Русия.\n\n"Трябва да осигурим на Украйна всичко необходимо толкова дълго, колкото ѝ е необходимо, за да спечели тази война. Но няма да навлизам в оперативни въпроси", повтори той, "защото в този случай ще има само един победител – Путин".\n\nПромяната във формулировката е умишлена, обясниха високопоставени правителствени служители пред The Times, като дадоха да се разбере, че американците са се отказали от предишните възражения срещу използването на ракети Storm Shadow.\n\nСлед като встъпи в длъжност като министър-председател в началото на юли, Стармър веднага заяви, че Украйна "трябва сама да реши как да използва [ракети с голям обсег] за отбранителни цели". Впоследствие реториката му стана по-предпазлива, тъй като Джо Байдън не се съгласи да разреши удари не само с американските ATACMS, но и със Storm Shadow.\n\nНовината за решението на Байдън за ATACMS дойде, когато Стармър се готвеше да лети за Рио де Жанейро за срещата на върха на Г-20. Лондон вече знаеше за това решение, взето три дни по-рано, но не очакваше, че ще стане известно толкова бързо, пише The Times. В самолета с премиера бяха и журналисти и нямаше как да се избегнат въпросите за Storm Shadow. Тъй като все още нямаше официално потвърждение за ATACMS, Стармър, след консултация със съветници, каза, че не е готов да коментира Storm Shadow.\n\nВсъщност, каза високопоставен правителствен източник пред Thе Times, министър-председателят винаги е заемал ясна позиция и е прекарал последните месеци, убеждавайки Вашингтон, че Украйна трябва да получи възможност да използва ракети за самоотбрана по свое усмотрение.\n\nПовратната точка за Байдън според източник от британското външно министерство е било решението на Русия да вкара севернокорейски войници във войната. Във Вашингтон това се смята за "голяма ескалация". Лондон скоро очаква официално разрешение от Съединените щати да използва Storm Shadow, особено след като Украйна вече е нанесла първия удар с ATACMS.\n\nОще по темата\n\nУкрайна нанесе първи удар с ракета ATACMS по руска територия, поразен е оръжеен арсенал\n19 ноември 2024 12:56\n\nВсъщност, правителството е недоволно от това как се е развила ситуацията около ракетите, казват източници на The Times. Месеци публичен дебат означаваха, че всеки елемент на изненада беше загубен. Досега, за да увеличи максимално ефекта, Обединеното кралство обявяваше използването на ракети Storm Shadow, едва след като те са ударили целите.\n\n"Американците и ние самите превърнахме това във врява, а не трябва да бъде така", казва лейбъристът лорд адмирал Уест пред The Times. Източник от Даунинг стрийт обясни: "Има много сериозни оперативни причини, поради които трябва да бъдем внимателни в това, което казваме. Последното нещо, което искаме, е да дадем на Путин стратегическо предимство на бойното поле."'}, 'matches': [{'title': 'Зеленски изстреля срещу Русия ракети от Франция и Англия (ВИДЕО)', 'content': 'Става дума за произведените във Великобритания ракети\xa0Storm Shadow. Военни кореспонденти съобщават в Телеграм, че в\xa0Курск са се чули поне 14 огромни експлозии, предаде Ройтерс. По неофициална информация една от тях е попаднала в жилищен район, от който се издига черен дим.Ударът идва ден след като Киев атакува цели на руска територия с американските ракети с голям обсег АТАКМС. Зелена светлина за това бе дадено на 17 ноември от президента на САЩ Джо Байдън.Руският външен министър Сергей Лавров заяви, че разрешението, дадено на Украйна, е\xa0опит за Запада да ескалира напрежението с Москва.Преди дни бе съобщено от неофициални източници, че Украйна е получила разрешение да използва съвместно произведените от Франция и Великобритания ракети\xa0Storm Shadow/SCALP\xa0срещу цели в Русия, но само за атаки в Курска област.От кабинета на британския премиер Кийр Стармър на този етап отказват коментар.Тези оръжия са ракети с голям обсег -\xa0максималното разстояние, до което могат да достигнат, е около\xa0250 км. Изстрелват се от самолет и след това летят със скорост, близка до тази на звука, като преди падането се\xa0детонира експлозивната бойна глава.Storm Shadow се счита за идеално оръжие за проникване в укрепени бункери и складове за боеприпаси, като тези. Всяка ракета струва\xa0близо 1 милион долара, отбелязва BBC.'}], 'type': 'Mediapool, Pik'}
