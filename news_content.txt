Title Ловци следят камери на хранилки през телефона - стрелят по благороден елен, докато яде:
Обстрелът на животното е заснет на камера. Сигналът до bTV подава Милчо Цацов.По думите на мъжа обстрелът на благороден елен е голяма гордост за всеки ловец.„Това е рядко срещано животно и е ценен трофей. Но начинът, по който е сторено, е безобразен и това ме предизвика да поставя въпроса. Еленът не е отстрелян по време на лов или гонка, а след като е заснет на камера, монтирана на хранилка. Група е видяла, че животното се храни през приложение на телефона и пет човека са отишли да го убият като добитък“, коментира Милчо Цацов.От думите му стана ясно, че на хранилките има монтирани термокамери. Както и че председателят на ловната дружина, който сменя батериите им, е бил председател на групата, отишла да застреля животното.Срещу Милчо Цацов вече има заплахи заради подадения сигнал.„А това е престъпление по Наказателния кодекс, всеки българин по Конституция има задължение да подава сигнали при престъпление“, посочи мъжът.По думите му заплахите са за саморазправа, а той е решил да подаде и жалба в прокуратурата.След убийството на животното то е било разфасовано. По думите на Милчо Цецов служители на „Горска стража“-София са отишли в ловния клуб в Етрополе, от който иззели около 40 килограма месо и кожа.„Казали са, че е сърна, но една и две сърни не могат да дадат такова количество месо. Не са предприели обаче притърсвания, за да намерят главата и рогата на елена“, посочи Цецов.Той добави, че има вече слухове да заменят месето от елена с месо от теле.Случаят продължава да се следи от прокуратура, полиция и горско стопанство.

Title ГОРЕЩ КОМЕНТАР: Въртим се в индийски сериал за невъзможната сватба между ППДБ и ГЕРБ. Булката вече поставя писмени изисквания:
Според Кристиян Шкварек, ако не бъде съставено правителство, а се отиде на осми избори, ще е най-добрият вариант за Радев.Ако бъдат върнати промените в Конституцията и се върне възможността на Румен Радев за съставяне на кабинет, това би било първият индиректен сблъсък с него. Но истинският сблъсък ще бъде ако Радев създаде партия и се появи на осмите, деветите или десетите избори. Ето тогава ще бъде кулминацията на всичките години, в които се създават врагове пред президентството. За Радев най-добрият възможен вариант е ако сега не се състави правителство, а се отиде на избори. Зима е. На 16 януари евентуално ще изберат Борислав Сарафов за главен прокурор. Няма по-добър вариант от този Радев да вдигне юмрук на следващия ден и да каже, че ще се яви на осмите избори, смята политическият анализатор.От много време сме в индийски сериал, в който се опитваме да оженим ППДБ и ГЕРБ, това е невъзможен брак, сватбата е все толкова невъзможна, булката продължава да дава изисквания, този път вече писмени, в случая за санитарен кордон: виж, тука имаш един приятел, с който играеш карти, подпиши ми, че повече няма да играеш карти с него, заяви той.Ние се въртим като заложници на този невъзможен брак, обобщи Шкварек.

Title Ердоган призова НАТО да проучи актуализираната ядрена доктрина на Русия:
"Служителите на НАТО трябва да проведат среща относно това решение, взето от Русия, и да го анализират", посочи президентът.На срещата на върха на Г-20 Ердоган изрази надежда за бързо решаване на украинската криза."Надявам се, че ще постигнем надеждно прекратяване на огъня между Русия и Украйна възможно най-скоро и ще постигнем мира, който световната общност чака", добавя той.Президентът нееднократно е споделял, че Анкара е готова да стане посредник в преговорите между Москва и Киев за разрешаване на конфликта.

Title Харалан Александров видя БЛИЗКИЯ КРАЙ на 51-вия парламент: Отношенията между първата и втората политическа сила са отровни:
На въпроса дали новият парламент най-накрая ще заработи, Александров отговори кратко и ясно: "Не“.Като основна причина да не заработи Народното събрание, Харалан Александров посочи отровните отношения, които са били установени между първата и втората партия, в случая ГЕРБ и ППДБ.Остава да се направи коалиция срещу ГЕРБ от малките партии, като водеща да е ППДБ, посочи той все пак дали има изход от ситуацията.Такова управление обаче нямало да е изобщо стабилно въпреки, че математически сметките в залата ще излизат, направи важно уточнение той."В следващата фаза сме на регресия и упадък, в които влязохме последните четири години“, обобщи случващото се Александров.

Title САМО В ПИК И "РЕТРО": Вдовицата на Георги Аспарухов проговори за Котков: Той не е бил част от живота ни и няма място във филма „Гунди“:
Мнозина в социалните мрежи обаче задават въпроса защо в лентата липсва образът на Никола Котков.„Филмът не е футболен, той е за нашата любов с Георги“, обясни Величка Маркова в интервю за „Ретро“. Тя сподели впечатленията си от мащабната продукция и разкри интересни подробности за живота си с Аспарухов.- Лита, как се почувствахте, когато видяхте за първи път филма, посветен на вашия съпруг и любовта ви?– Шизофренично! Много е странно да видиш историята на живота ти и себе си на екрана. Уж си ти, пък не си ти… Уж не си ти, пък си ти… А на моменти се чудиш защо непознати хора произнасят думи, които отекват в главата ти. Така е известно време. После разказът те увлича. Първото ми гледане почти не си го спомням. Излязох за малко от салона. Слава Богу, че прожекцията беше закрита и нямаше публика. На премиерата го видях целия. Хареса ми. Хареса ми, защото е почтен, защото е истински. Хареса ми, защото става дума не за нещо извънземно, а за чисто човешки неща – отношения, каквито имаме в живота, чувства, които всички хора познават, а някои крият в себе си.– В социалните мрежи мнозина коментират въпроса защо във филма го няма персонажа на Котков?– Филмът се казва „Гунди – Легенда за любовта“. Къде е мястото на Котков тук? Ние не сме били близки семейства. Това, че сме били приятели, не е истина. Те бяха много добри, близки съотборници, но нямахме общ семеен живот. За съжаление, с Котков споделиха една отвратителна съдба, но той не беше част от нашия живот, за да е във филма. Котков дойде в „Левски“, когато се обединиха със „Спартак“ – накрая фактически на живота на Георги. Имам огромно уважение към Кольо – прекрасен човек, възпитан, интелигентен, мил. Те двамата бяха така: единият в тъмната гама, другият в русата. Но Котков не беше част от нашия живот, разбирате ли? Спекулациите за лоши отношения са неверни и всички, които задават въпроса защо той не е във филма, първо да погледнат заглавието. Филмът не е футболен. Котков съм го познавала като футболист на „Локомотив“, но се запознах с него чак когато дойде в „Левски“. И като загинаха заедно, тръгнаха приказките за това, че са били най-близки. Но нашите близки приятели бяха Сашо Костов и Иван Вуцов. Иван и съпругата му Нина бяха кръстници на сина ми.– Как според вас се справиха актьорите в главните роли Павел Иванов и Александра Свиленова?– Безупречно! В моменти, когато Павел ме поглеждаше от екрана, сякаш Георги ме гледаше. Няма друг актьор, който визуално да напомня толкова за Георги. А професионално изпълнението е съвършено. Да не говорим за Сани, Александра – страхотна е! За Георги знаем всичко, образът е ясен, а аз съм тази, която съм неговата спътница. Но тя направи невероятен образ, много силен и съм ѝ много благодарна. Това момиче, което е студентка, направи нещо невероятно. Любов, гняв, всичко имаше. Двамата са страхотни актьори и им предричам светло бъдеще, дори на световно ниво.– Очаквахте ли филмът да се получи толкова добре и да разбие всички рекорди?– Преди да го видя, не можех да спя. Дали е станало, как е станало? Не съм била на снимките, а само консултирах за сценария и фактологията. Будех се посред нощите. Притеснявах се да не излезе нещо грозно, имайки предвид опита за големи личности. За сина ми Андрей се тревожех как ще го приеме – той беше малък, когато баща му отлетя.– Как той прие идеята за филма?– С недоверие, скептично. После много му хареса и ми се извини за това, че не е вярвал в качества като доброта, почтеност, любов, искреност. Смята, че съм идеалистка, но аз съм позитивен човек. Всичко зависи от това какво забелязваш – хубавото или лошото. При мен винаги е хубавото.– Как се справихте с възпитанието на Андрей след загубата на Гунди?– Трудно беше, всяка майка знае какво е. За мен възпитанието е да му дадеш избор и да го насочиш към различни аспекти на живота – култура, спорт, кино, театър, литература, а той да избере. Освен това имах до себе си моето семейство – майка ми, баща ми, брат ми, които даваха стабилност на Андрей. Чудесно момче е, добре се справихме.– С Георги сте имали всякакви периоди. Как успяхте да бъдете толкова време до такъв човек?– Много е трудно. Оженихме се, когато бях на 20. Израснала съм в семейство с подчертани християнски ценности, модерно, но патриархално. Омъжих се млада, а вместо да се впусна в живота, имах рестрикции – футбол, режими, ранно лягане. Идва момент, в който ти идва в повече. Пожелах си малко свобода и се разделихме. В семейния живот е така, достига се до някаква рутина и тази рутина обикновено убива чувствата и отношенията. При нас се достигна до тази рутина. Отделихме се за известно време един от друг и разбрах, че в крайна сметка това е голямата ми любов и моето щастие, което и той очевидно разбра. Когато се събрахме отново, вече по съвсем друг начин гледахме на живота. Любовта ни беше много стабилна, зряла, сигурна, силна и спокойна. Ама много, казвам ви! Много по-различна от тази буйната, младежката, каквато също имахме.– Ако можехте да се върнете назад, щеше ли да е по-лесно, ако той беше с друга професия?– Не ми беше важно каква е професията му. Влюбих се в момчето, не във футболиста. За мен беше важно той да обича това, което прави.Той беше решил да сложи край на футболната си кариера, но понеже много го огорчиха, той каза: „Мислех да се откажа, но ще играя още малко, за да докажа, че не съм случаен“. Георги изобщо не усещаше, че има такава слава, до последно искаше да доказва, че е достоен. Аз винаги го подкрепях.Аз съм се влюбила не във футболиста. На по 16 години бяхме. Когато го видях, той играеше волейбол, какъв футболист, какво чудо, ние бяхме деца. Аз се влюбих в момчето с трапчинката, с веселия нрав, добрия човек, в него се влюбих. Пък дали е футболист, дали е стругар, дали е лекар, все едно ми беше. Но щом него го радва футболът, до него съм плътно. Подкрепях го максимално, за да му създам спокойствие и уют, за да си гледа работата и да се радва на това, което обича.– При него е било любов от пръв поглед, а при вас?– Не беше от пръв поглед. Бях малка, играех волейбол, свирех на пиано, учех в английска гимназия и имах много уроци – вятър ме вееше на бяла кобила. Но после се влюбих страхотно и бях готова на всичко за него.– Съжалявате ли, че той не прие предложение за трансфер в чужбина?– О, не! Системата в България беше ужасна по онова време. Ако бяхме останали в чужбина, нашите семейства нямаше да съществуват тук. Системата щеше да ги унищожи. Сега съм щастлива, че живеем във време, в което имаме право на избор. Това право на нас ни беше отнето. И ако възрастни хора плачат по миналото време, това е жалба по младост, на мен 60-те години ми бяха най-хубавите в живота – любов, дете, всичко, обаче системата беше отвратителна! Нямаш право на избор. Георги живееше тук в клетка, и то не златна. Всеки голям отбор го искаше, но въобще не ни беше минало през ум. В края на краищата ние имахме родители, близки, братя сестри. Те казаха, че ще доведат детето ни, но въпреки всичко не бихме жертвали семействата си, дума да не става! Беше много черно време. Здрава ръка, която ти казва какви книги да четеш, какви филми да гледаш, в петък съветска телевизия… Като се има предвид, че моят баща беше от отбрания слой на обществото – аз съм била привилeгирована, но точно като такава мога да кажа, че системата беше отвратителна.– Споменахте, че вашите родители са били плътно зад вас след загубата. А родителите на Георги?– Подкрепяха ме, но понеже живеехме близо до моите родители, а майка ми не работеше, а свекърва ми работеше, моите родители ми бяха подръка. Родителите на Георги бяха изключително честни, почтени, трудолюбиви и страхотни хора.

Title Предлагат по-високи такси за паркиране в Синята зона на Варна:
Корекцията в тази такса е част от пакета проектопромени в Наредбата за определяне на местни такси и цени на услуги, които бяха внесени преди ден в Общинския съвет.Синята зона във Варна работи целогодишно без почивен ден. Според предложението 24-часовият престой на автомобил ще поскъпне от 16 лв. на 25 лв. За бъдещата Зелена зона таксата за първи час да е 2 лв., за всеки следващ - по 1 лв., а за 24 часа - 15 лв., иска кметът, предаде "Труд".Той мотивира увеличението на таксата с инфлацията и ръста на минималната работна заплата, което увеличава разходите за дейността, поддържана от 226 служители в общинското предприятие “Общински паркинги и Синя зона”.

Title ТОП КОНСТИТУЦИОНАЛИСТ: Цинизъм и ново задкулисие - "Продължаваме промяната" гласуваха с прокремълското "Възраждане":
Ексклузивен коментар за поредния фарс при четвъртия опит за избор на председател в 51-ото Народно събрание прави топ конституционалистът доц. д-р Борислав Цеков.Ето какво пише той на стената си във Фейсбук:Цинизъм. "Продължаваме промяната" гласуваха днес с копейките и са влезли в общи задкулиснии кроежи с тях за узурпация на власт без избори.Колко символично - гротескните проксита на категорично отхвърленото от американската нация либерал-прогресистко статукво (ПП) влизат в съюз с прокремълските сили ("Възраждане").Естествен съюз. Бих казал, съюз на ценности. И още - съюз на обречените да изтекат в мръсния канал на Историята.

Title Лондон санкционира руски длъжностни лица и свързани с държавата младежки организации:
Великобритания санкционира 10 руски длъжностни лица и свързани с държавата младежки организации за участие в систематичен опит за индоктриниране на украински деца.Индоктринацията е процес на насочване на хора към определени възгледи или убеждения, често чрез манипулация или принуда. Налагайки тези последни санкции, от британското правителство заявиха, че повече от 19 500 украински деца са били насилствено прехвърлени или депортирани от руските власти в Русия и временно окупираните територии на Украйна.Санкциите са насочени срещу Общоруското военнопатриотично социално движение на младата армия - руска военизирана организация, която е в центъра на опитите на Путин да депортира и индоктринира насилствено по-младото поколение на Украйна, се добавя в изявлението."Нито едно дете не трябва да бъде използвано като пешка във война, но прицелването на президента Путин в украинските деца показва до каква низост ще стигне той в мисията си да изтрие Украйна и нейния народ от картата", коментира външният министър Дейвид Лами.Западните страни наложиха широкообхватни санкции срещу Русия, от корпоративни субекти до ключови политически играчи, в опитите си да накажат Москва за войната, които до голяма степен бяха отхвърлени от Кремъл.

Title Станислав Анастасов от ДПС-Ново начало: Изходът е избори, не се страхуваме от тях:
"Очевидно някои сили виждат в избора на председател на парламента борба за служебен премиер, борба за власт, борба за пачки, борба за пудели, борба за кеш – нещо, което им е добре познато, и затова не стигаме до никакво решение."Така Станислав Анастасов от ДПС-Ново начало си обяснява днешния пореден неуспешен опит да се избере председател на Народното събрание."Ние играем по правилата на играта, по правилата на демокрацията. Когато е искана подкрепа от нас, ние винаги сме я давали. В случая обаче ясно се вижда, че няма воля дори за избор на председател на парламента, така че е ясно какъв е изходът – изходът е избори. Виждаме обаче, че някои хора ги е страх от избори. Ние не се притесняваме", заяви той в интервю БНР.Депутатът напомни, че хората искат нормално управление, което да им решава проблемите. Търпението им се изчерпа, подчерта той."Ако тук залата не може да го направи, ДПС-Ново начало ще го направи след едни следващи избори. Ще има ясно управление", категоричен бе Станислав Анастасов. И добави:"Не се плашим от нови избори. Виждаме, че част от другите се пробват да се договарят под масата, да се гушкат, да си правят задкулисни договорки. Ние няма как да участваме в това. ДПС-Ново начало е с нови принципи, всичко ще бъде прозрачно, открито и ще се случва пред хората."Според него правителство, което да решава проблемите на хората, трудно би станало без подкрепата на партията на Делян Пеевски. Той е категоричен, че няма как партията да бъде поставена под каквито и да е кордони и напомни гласувалите 300 хил. души за тях. "Няма как тези хора да бъдат изолирани", категоричен бе Анастасов.

Title Приятелката на обесилия се полицай с ТРОГАТЕЛНИ ДУМИ (СНИМКА):
Трогателен статус в социалната мрежа Фейсбук написа Виктория Бисерова, приятелка на самоубилия се полицай Димитър Петров, докато негови колеги организираха бдение пред Министерството на вътрешните работи тази вечер.Петров се обеси в нощта срещу понеделник, след като получил призовка, че ще бъде обвинен за умишленото убийство на грабителя Светло Младенов, когото застреля, докато го гонел след извършен грабеж. В статуса си Бисерова разказва как се криели година и два месеца, за да не ги разпознаят в магазина и да ги сочат с пръст. Обяснява, че ходел винаги с аптечка, докато бил на смяна.Ето и цялата публикация на Виктория:"Една година и два месеца с теб се криехме като подгонени! Криехме лицата си, не споделяхме снимки с приятели, криехме щастливите и тъжните си моменти, за да не ни изтипосат във всички медии. Не искахме да четем заглавия "Ето вижте, как изглежда полицаят застрелял момче...". За да не се притесняваме да излезнем да си купим хляб, без някой да ни посочи с пръст и да каже - " Ето ги! Това са те!". Спряхме да пускаме телевизора и да четем новини, за да не слушаме упреците на разни знайни и незнайни специалисти! Но стига вече!!!Ето, вижте! Вижте, какъв човек се жертва заради вас! Рядко се среща толкова отдаден служител (повярвайте ми...знам, какво говоря)! Който е работил с него знае! Знае, че винаги ходеше с аптечка на кръста си, която сам е закупил с мижавата си заплата, за да може да помага на всеки изпаднал в нужда, защото линейките често закъсняват! Който го познава знае, че не е подминал гладно животно на пътя! Знае, че той обичаше професията си и даваше всичко от себе си, за да изпълнява служебните си задължения по най-добрия начин! Който го познава знае, колко е услужлив и никога не отказва помощ! Който го познава знае, колко много обича децата и как се прави на маймуна само, за да ги развесели!А който не го познава... много е загубил! Всички загубихте човек, който защитаваше другите с цената на собствения си живот! Той правеше скапаните ви софийски улици, които дори не можете да асфалтирате, по-спокойни! А вие го посочихте с пръст, защото си свърши работата!Е...Вече няма нужда да го крия и да го защитавам от този несправедлив свят! Гордо мога да покажа усмивката му! Вижте я! Вече я няма...".

Title Нов респиратор получи реанимацията във великотърновската болница:
Нов респиратор получи Реанимацията на МОБАЛ “Д-р Стефан Черкезов" във Велико Търново. Той е закупен със средства по проект “Укрепване на капацитета на болничната мрежа за реакция при кризи" на Министерство на здравеопазването, предаде “Фокус".Транспортният респиратор дава възможност за осигуряване на механична вентилация. Той може да се използва в болнична среда, както и при транспорт с линейки и самолети, на открито.Ръководството на МОБАЛ “Д-р Стефан Черкезов" изказва огромната си благодарност към Министерство на здравеопазването за подкрепата и помощта при осигуряването на съвременна медицинска апаратура и подобряването на условията на работа в най-голямото лечебно заведение на територията на област Велико Търново.

Title Зеленски изстреля срещу Русия ракети от Франция и Англия (ВИДЕО):
Става дума за произведените във Великобритания ракети Storm Shadow. Военни кореспонденти съобщават в Телеграм, че в Курск са се чули поне 14 огромни експлозии, предаде Ройтерс. По неофициална информация една от тях е попаднала в жилищен район, от който се издига черен дим.Ударът идва ден след като Киев атакува цели на руска територия с американските ракети с голям обсег АТАКМС. Зелена светлина за това бе дадено на 17 ноември от президента на САЩ Джо Байдън.Руският външен министър Сергей Лавров заяви, че разрешението, дадено на Украйна, е опит за Запада да ескалира напрежението с Москва.Преди дни бе съобщено от неофициални източници, че Украйна е получила разрешение да използва съвместно произведените от Франция и Великобритания ракети Storm Shadow/SCALP срещу цели в Русия, но само за атаки в Курска област.От кабинета на британския премиер Кийр Стармър на този етап отказват коментар.Тези оръжия са ракети с голям обсег - максималното разстояние, до което могат да достигнат, е около 250 км. Изстрелват се от самолет и след това летят със скорост, близка до тази на звука, като преди падането се детонира експлозивната бойна глава.Storm Shadow се счита за идеално оръжие за проникване в укрепени бункери и складове за боеприпаси, като тези. Всяка ракета струва близо 1 милион долара, отбелязва BBC.

Title Колеги на обесилия се полицай организираха бдение (СНИМКИ/ВИДЕО):
34-годишен полицай се самоуби рано сутринта в понедилник в София. Служителят на реда е сложил край на живота си, облечен в униформата си.Става въпрос за полицая, който през 2023 г. простреля смъртоносно дванадесетокласник, заподозрян в грабеж. Случаят е от 18 септември, когато две момичета бяха нападнати и ограбени до столичния бул. „Черни връх”. Тогава полицаи се отзовават на сигнал и на място засичат трима младежи. Когато виждат служителите на реда, младежите започват да бягат. Един от полицаите произвежда изстрел, който се оказва фатален.Полицаят бе отстранен от служба, а срещу него беше повдигнато обвинение. Бил е освободен и от системата на МВР.Самоубийството коментира и вътрешният министър Атанас Илков. „Не мога да кажа каква е причината за случилото се, но жалко, защото това е млад човек”, обясни той. Министърът потвърди, че срещу полицая се води досъдебно производство за убийство. „Но дали това е истинската причина за самоубийството все още не може да се твърди”, добави Илков.

Title В КРАК С ВРЕМЕТО: Общини и банки въвеждат еврото, местните власти вдигат такси покрай промяната:
Един от мобилните оператори вече изписва на сайта си цените на пакетите и на устройствата и в българска, и в европейска валута.Голяма родна банка пък е пренастроила банкоматите си така, че да виждаме разписката си и в евро. Всичко това се прави за улеснение на клиентите, за да имат време да свикнат с новата валута, обяснява "Телеграф“."Банките не могат да чакат днес ще влезем, утре няма да влезем и от три години тече претрансформиране на процеси. Това няма как да се спре и ние сме направили инвестициите", посочи на финансов форум вчера Петя Димитрова, шеф на Асоциацията на банките в България.Междувременно продължава практиката общини да въвеждат цени в евро в наредбите си и да се възползват от случая, за да си вдигат таксите.Първа беше община Казанлък, която покрай въвеждане на еврото в наредбата за местните данъци и такси предложи увеличаване на налозите с до 100%, защото те отдавна не били вдигани.Сега подобно нещо прави и община Търговище. В своя проект за изменение на Наредбата за местните такси и цени на услуги числата са дадени и в левове, и в евро. Паралелно с това се прави актуализация на цените на част от услугите.Причината няма връзка с еврото, а с това, че тарифите отдавна не са увеличавани. От 3 лв. на 5 лв. се повишава цената на най-често предоставяните услуги на отдел ГРАО. Сред тях са: издаване на удостоверения за семейно положение, за родствени връзки, за постоянен и настоящ адрес и други.Услугите на отдел "Местни данъци и такси" вече ще се предоставят срещу сумата от 10 лв., вместо 5 лв., както досега. Разрешенията за строеж скачат от 50 лв. на 100 лв., а издаването на скици за недвижими имоти ще струва 20 лв., при досегашна цена от 10 лв.

Title И ТОВА ДОЖИВЯХМЕ! Киро се изтъпани пред таксиджиите, крещи на микрофона: С вас сме, колеги:
Лидерът на "Промяната Кирил Петков е затънал до гуша в проблеми, коалицията му с "Демократична България" се пропука сериозно и не се знае дали ще оцелее още дълго, но въпреки това той намери време да се изтъпани на протеста на таксиметровите шофьори в София и да го яхне..С него беше само Асен Василев като нямаше представител на другата част от коалицията – „Демократична България“. Припомняме, че недоволството на таксиметровият бранш е заради значителното поскъпване на задължителната застраховка „Гражданска отговорност“.Петков видя картел и се обърна с „колеги“ към таксиметровите водачи: „Колеги, чуйте ме това е важно. Не е нормално да ви се качва застраховката в един и същи ден от всички застрахователи. Това прилича на картел“, заяви Петков, който хвана микрофона.„ От кого зависи този картел - от КЗК, а знаете ли кой е шеф на КЗК? Майката на депутат от ГЕРБ. Ние се бориме всеки ден да ги сменим тези регулатори. Ние от ПП ще сезираме КЗК и ще кажем, че заставаме зад таксиметровите шофьори, моментално трябва да се сезират и това вдигане на вашите цени да не се случи. Колеги зад вас сме. Знайте, че не държавата, а КЗК е органът, който трябва да реагира“, заяви Петков като реши отново да оправдае присъствието си на протеста като обвини ГЕРБ, защото по тяхно време е назначен председател на КЗК - регулатор, който от дълго време е трябвало да бъде сменен. Припомняме, че до не отдавна от ПП имаха пълно мнозинство и управляваха в коалиция с БСП и ИТН.„Обещаваме, че ще ги натиснеме още днес, още днес ще изпратиме писмо към КЗК и ще им кажем, че не е допустимо таксиметровият бранш да бъде атакуван“, даде обещание Петков.

Title Откриха мъртъв в психиатрията на Русе педофил:
Мъжът е бил с мярка за неотклонение „Задържане под стража“, наложена от Районен съд-Русе. Той е бил обвинен за извършени на блудствени действия с малолетно момиче на 12 години, извършени на 12 ноември.От прокуратурата съобщиха тогава, че задържаният е криминално проявен. Имал е условна присъда "лишаване от свобода" за управление на моторно превозно средство след употреба на алкохол през 2023 г. По искане на адвоката му и след случаи на буйство в Сектор „Арести“ – Русе, той е бил настанен в Центъра за психично здраве в Русе, където е починал на 18 ноември.От прокуратурата добавиха, че в хода на разследването е бил извършен оглед на местопроизшествието, разпитани са свидетели, изискана е документация и записи от камери за видеонаблюдение. Следствените действия се провеждат от следовател от окръжен следствен отдел при Окръжна прокуратура-Русе под надзора на наблюдаващ прокурор.

Title Авиацията на Путин изпусна бомба върху училище в Русия:
Инцидентът стана тази сутрин около 6 часа (българско) време. Боен самолет от състава на военновъздушните сили на Москва изпусна  бомба, която падна върху училището в село Биковка, на 45 километра от Украйна. Боеприпасът проби покрива на сградата.Няма пострадали, защото в училището не присъстваха хора заради ранния час и бомбата не се взриви.Заради инцидента днешните занятия в училището се проведоха в дистанционен формат.

Title Закопчаха шефа на неврологичното отделение в болницата на Дулово:
Началникът на отделението по неврология на МБАЛ - Дулово - д-р Бахадър Бекир, е задържан за срок от 24 часа.По непотвърдена информация става въпрос за нарушения, свързани с издаването на ТЕЛК решения, обобщава "Фокус".

Title Георги Марков БЕЗПОЩАДЕН пред ПИК след цирковете в парламента: Киселова не е на себе си - иска дядо Силви да ни е служебен премиер:
Митко Главчев свърши хубава работа. А някаква Киселова, депутат от умиращото БСП, доцент по Конституционно право и то в СУ, изтърсила от трибуната на Народното събрание: ако изберели хубавата Рая за председател, Главчев щял да бъде служебен премиер и в бъдеще!С други думи - да не се съобразява парламентът с гласа народен и Божи и парламентарната традиция, че шефското място на Народното събрание се полага на ГЕРБ като победила партия. С Митко Главчев ни плаши тази семпла женица!Ами евала, доцентке! Викаш, майната му на народния вот, майната й на парламентарната традиция и европейската практика, която видяхме наскоро в Австрия.Долу Главчев!, вика депутатката. Премиер да ни стане дядо Силви! Нищо че Главчев е с политически опит, бил е шеф на парламента, а и разбира от финанси.Главчев наистина не е уролог. Но е патриот и се нави да стане служебен премиер, въпреки че като негов приятел дълго го молих да не се навива. Трябваше България за първи път в историята си да остане без премиер, за да се види капацитетът на правната нула Христо Иванов и на партизаните на Сорос. Тези политически инфантили сега пък взеха да говорят и за "технически председател на парламента“.“Америка за България“ заложи на куци коне! Затова изборите са неизбежни, но и наложителни след победата на Тръмп. Българите да решат на новите избори: искат ли още да сме колония на Сорос или да използваме победата на Тръмп и свалим намордника!Явно другарката Киселова иска премиер да ни стане урогологът дядо Силви, тъкмо да преглежда простатите на министрите и депутатите. Радев трябва да е луд, за да го направи! Мите, благодаря ти и браво за Шенген! Ела до Будапеща да благодариш на Виктор, че ни включи в дневния ред и тъкмо ще пием по едно.

Title ДЪРЖАВНО БЕЗХАБЕРИЕ: Над 600 села у нас са без обществен транспорт:
Петър Арабаджиев, представител на Националното сдружение на автобусните превозвачи, подчерта, че в много малки общини в България практически липсва обществен транспорт. Той уточни, че макар ситуацията от общинските центрове към областните да е малко по-добра, общините не разполагат нито с финансови, нито с административни ресурси, за да решат този проблем. "Държавата с годините абдикира от тази отговорност, прехвърляйки я на местните власти", сподели Арабаджиев.Един от ключовите му предложения е връщането на леките автомобили като опция за обществен превоз, което би намалило разходите за превозвачите. Като пример той даде община Годеч, където автобуси често превозват само по един-двама пътници на курс, което генерира значителни загуби както за превозвачите, така и за държавата. Той посочи също и недостига на шофьори като допълнителен проблем, обусловен от по-добрите условия на труд в градовете.Ивайло Константинов, изпълнителен директор на Националното сдружение на автобусните превозвачи, заяви, че проблемът с транспорта е сериозен и остава нерешен вече над 10 години. Той отбеляза, че около 100 общини в България нямат транспортна свързаност между общинските центрове и населените места, а половината от страната страда от липса на връзка между общинските и областните центрове. "Основната причина, според него, е липсата на последователна държавна политика в областта на транспорта.""Транспортните компании са намалели с две трети през последните седем-осем години", подчерта Константинов, което допълнително усложнява ситуацията.Кметът на Върбица, Мердим Байрям, сподели своя опит с решаването на транспортните проблеми в неговата община. Поради липсата на обществен превоз през последното десетилетие, общината е създала собствено транспортно предприятие. "Закупихме три нови автобуса, изградихме автогара и предоставихме реновирана сграда за нуждите на предприятието", обясни Байрям. Въпреки усилията, проблемът с нерегламентираните превозвачи, които отнемат пътници, остава.Дамян Войновски, изпълнителен директор на "Автомобилна администрация", обяви, че в Плана за възстановяване и развитие е заложено изготвянето на нов закон за обществения превоз. Този закон трябва да осигури рамка за ефективна транспортна система, която да свърже републиканската транспортна мрежа с местните транспортни системи. "Министерството ще работи с кметовете и Сдружението на общините, за да създаде оптимални решения, съобразени с местните нужди", уточни Войновски.

Title Откриха мутирали черни жаби, оцелели в зоната около АЕЦ „Чернобил“:
Ново откритие при мутирали черни жаби може да доведе до завръщане на хората в изоставената зона на ядрена катастрофа в Чернобил.Учените се надяваха, че откритията им ще върнат цивилизацията в района на едно от най-големите бедствия в света.Аварията през 1986 г. в Чернобилската атомна електроцентрала в Припят, Украйна, причини най-голямото изпускане на радиация в околната среда в историята.Забранена зона от 1000 квадратни мили беше създадена около мястото на бедствието. Около 1000 жители са се върнали в района през почти четирите десетилетия, от настъпването на бедствието.Въпреки това животните са обикаляли тези забранени земи, които стават техен дом.Едно от тези същества са уникалните дървесни жаби, пише британското издание "Мейл", цитирано от Би Ти Ви.Изследователи разкриха в проучване от 2022 г., че тези жаби имат черна вместо зелена окраска.Нови проучвания разкриха, че тези чернобилски жаби са живели точно толкова дълго, колкото техните зелени събратя, а стареенето им не е било повлияно от нивата на радиация.Съавтор на новото изследване, д-р Герман Орисаола от университета в Овиедо в Испания, обясни какво може да означава тяхното откритие при жаби за хората.„Средната възраст, която открихме в Чернобил, е подобна на тази от други популации на вида в Източна Европа или Близкия изток. Същото важи и за техните братовчеди – европейските дървесни жаби“, посочи Герман Орисаола.Изследователят добави, че по-високият меланинов пигмент в кожата на жабите от Чернобил ги предпазва от радиация.„Не смятаме, че радиацията вреди на тези жаби сега. Една от основните причини трябва да бъде намаляването на нивата на радиация през последните 38 години. Повече от 90% от изпуснатия при аварията радиоактивен материал вече се е разпаднал и изчезнал от зоната“, обясни Орисаола.

Title Задържаха мъж, наръгал жена в жилището и в Бургас:
Извършителят е задържан, той е близък на пострадалата.Кървавият инцидент е станал малко след 14 часа днес на улица "Демокрация" 95. След получаване на сигнала в полицията на мястото са пристигнали близо 20 униформени, които отцепили района.Бургазлийката е била с наранявания в областта на дясната предмишница, транспортирана е в болница и в момента състоянието ѝ се уточнява.Жената е била контактна при идването на полицаите и посочила кой е извършителят. Това е 42-годишен познат на пострадалата, който живеел наблизо. За по-малко от 30 минути той е издирен и задържан, каза говорителят на ОД МВР Бургас Цветелина Рандева.Тя уточни, че в заградителните мероприятия са се включили всички налични патрули на Охранителна полиция.Криминалисти работят по няколко версии, между които любовен или битов скандал.

Title Почина възрастната жена, пострадала при пожар в дома си в село Голям извор:
84-годишна жена почина след пожар в село Голям извор, съобщиха от ОДМВР – Разград. Тя е пострадала при пожар в дома, пламнал около 18 часа на 19 ноември.Огънят тръгнал от печка на твърдо гориво в къщата на жената в самуилското село Голям извор.Пламъците унищожили целия покрив с площ 100 квадратни метра. Пострадалата е транспортирана в „Медика“ – Русе. Настанена е за лечение с втора и трета степен изгаряния, с опасност за живота.В 16:25 часа на 20 ноември в ОДМВР-Разград е получено съобщение от "Медика"- Русе, че пострадалата е починала от получените изгаряния.Причините за пожара и нанесените щети са в процес на изясняване. Води се досъдебно производство.

Title Пеевски се срещна с част от синдикатите в МВР: Имате пълната подкрепа на ДПС-Ново начало:
На срещата председателят на ДПС-НОВО НАЧАЛО Делян Пеевски  отново потвърди пълната подкрепа за служителите на МВР от народните представители от ДПС-НОВО НАЧАЛО и се ангажира, че  ще бъде направено необходимото Народното събрание да не отстъпи  от  вече приетите  промени в Закона за МВР, с които се предвижда увеличение на заплатите на МВР служителите от 1-ви януари 2025.Пеевски бе категоричен, че политическата немощ не трябва да бъде пренесена в системата на МВР и че е изключително важно българските граждани да бъдат защитени и сигурни.Представителите на синдикатите коментираха и състоянието на Центрове за специализирана полицейска подготовка и във връзка с това потърсиха съдействие за подобряването на материалната база на учебните центрове, което е изключително важно за качеството и нивото на подготовка и работа на българските полицаи.Цялата система на МВР трябва да получава подкрепа от държавата, категоричен бе Пеевски на срещата.ДПС-НОВО НАЧАЛО пое  ангажимент и за подкрепа от страна на евродепутатите от ДПС-НОВО НАЧАЛО за приемане на минимални  стандарти за оборудване на полицията в Европа,  минимални стандарти за условията на труд и материалната база.На срещата присъстваха Илия Кузманов - председател на УС СФСМВР, Илия Хрисимов- зам.-председател на УС на СФСМВР, Димитър Хайтов- член на УС на СФСМВР, Вергил Христов - член на УС на СФСМВР, Радослав Мартинчев- зам.-председател на УС на ССЗБ. От страна на ДПС-НОВО НАЧАЛО  присъстваха народните представители Йордан Цонев, Байрам Байрам, Хамид Хамид, Калин Стоянов, Искра Михайлова, Елван Гюркаш, Халил Летифов и Ертен Анисова.

Title Датските военноморски сили следят китайски кораб в Балтийско море:
"Намираме се в района близо до китайския кораб", заяви датското министерство на отбраната за АФП.Корабът за насипни товари, който е собственост на китайската компания "Нинбо Ипен Шипинг" (Ningbo Yipeng Shipping Co), е прекарал вчерашната нощ в протока Категат, който се намира между Дания и западното крайбрежие на Швеция, съобщи специализираният сайт "Маринтрафик" (Marinetraffic).Корабът е бил близо до района, където кабелът, свързващ Финландия с Германия, е бил повреден преди два дни, въпреки че няма доказателства, уличаващи го директно, според сайта "Маринтрафик", съобщава БТА.Преди четири дни друг телекомуникационен кабел, свързващ Швеция с Литва, също беше повреден.
Германският министър на отбраната Борис Писториус вече заяви, че със сигурност причината за щетите е саботаж. "Никой не вярва, че тези кабели са били прекъснати случайно", каза той.През октомври 2023 г. подводен газопровод между Финландия и Естония също беше повреден. Разследването тогава установи, че повредата е била нанесена от котвата на китайски товарен кораб, припомня АФП.Тези инциденти напомнят и на саботажа на газопроводите "Северен поток" от септември 2022 г., който досега остава неразкрит. Преди няколко месеца американското издание "Уолстрийт джърнъл" свърза саботажа с бивш ръководител на генералния щаб на украинската армия - обвинение, което Киев определи като "абсолютна глупост".Според друг специализиран сайт - "Весъл файндър" (VesselFinder) - на 15 ноември китайският кораб "И Пен 3" е напуснал руското пристанище Уст-Луга, което се намира западно от Санкт Петербург.Междувременно финландската полиция обяви, че е започнала разследване на прекъсването на подводния оптичен кабел между Финландия и Германия по подозрение за нанесени материални щети и утежнени нарушения в телекомуникациите. 
Шведският министър на гражданската отбрана Карл-Оскар Болин заяви вчера пред Ройтерс, че въоръжените сили и бреговата охрана на страната са засекли движението на кораби, което съответства на прекъсването на два телекомуникационни кабела в Балтийско море.

Title БЕЛЕЗНИЦИ: Задържаха шефа на отделението по неврология в Дулово:
Извършено е претърсване и изземване на документация, съобщи окръжният прокурор Ивелин Чафаланов и допълни, че става въпрос за нарушения, свързани с издаването на ТЕЛК решения.Предстои анализиране на доказателствата. Очевидци потвърдиха, че е бил изведен с белезници от сградата на болницата.

Title ЗЛОВЕЩА ГОДИШНИНА: Самолет на "Луфтханза" се разбива на километър зад пистата: 59 души загиват, 98 оцеляват по чудо:
Полетът е за Йоханесбург. На борда има 157 пътници. Пет минути по-късно „Боинг 747“ се разбива на километър зад пистата. Той пада от 30 метра височина по време на излитане.59 души загиват в инцидента, 98 оцеляват, някои са тежко ранени, раказва "Билд", цитиран от Би Ти Ви.Машината е излетяла предишната вечер от Франкфурт (Майн) за Южна Африка със 170 пътници и 18-членен екипаж и е спряла за презареждане в Найроби.Някои пътници, включително политикът от Свободна демократическа партия и вицепрезидент на германския Бундестаг Лизелоте Функе слизат в Кения. Подменен е и екипажът.Сега 85-годишният втори пилот Ханс-Йоахим Шаке си спомня часовете преди катастрофата с колегите си от „Луфтханза“ в подкаст на специализирания портал за авиационна криминалистика в Германия.„Сутринта закусвахме заедно в Найроби. Имахме два-три почивни дни. Настроението беше спокойно и с нетърпение очаквахме полета“, разказва Шаке.И днес му е трудно да говори за случилото се. Петима членове на екипажа загиват в инцидента.Диктофон записва последните секунди в пилотската кабина. От записите става ясно, че пилотите са забелязали необичайна вибрация след излитане.Самолетът не набира планираната височина. След 35 секунди във въздуха самолетът на „Луфтханза“ се удря в земята, разпада се на две части и се запалва.„Добре, катастрофа“ – са последните думи на втория пилот Шаке на записващото устройство.Екипажът в пилотската кабина и оцелелите стюардеси спасяват пътници сред разбитите отломки, рискувайки живота си.22-годишната стюардеса Рита Мария Селбах загива след инцидента. Тя оцелява в катастрофата, но е ударена от падаща част, докато показва на пътниците как да отидат на безопасно място.След катастрофата отговорността за случилото се е насочена към пилот Кристиан Крак и бордния инженер Руди Хан.„Луфтханза“ уволнява и двамата без предизвестие преди публикуването на официалния доклад от разследването.Според документа вероятната причина за катастрофата е, че така наречените помощни средства за плаваемост на крилата не са били удължени. Не става ясно обаче защо. Според самолетната компания вината е в пилотската кабина. Въпреки това аудиозаписите показват, че светлинните индикатори за помощните средства за плаваемост са светели в зелено.Още преди тази катастрофа British Airways имат проблеми с така наречените носови клапани на Boeing 747.Англичаните информират немските си колеги и инсталират акустичен предупредителен сигнал в самолетите си. „Луфтханза“ прилага това след трагичния инцидент.„Мисля, че е много вероятно инцидентът да не се беше случил, ако от „Луфтханза“ бяха инсталирали съответната система за предупреждение в своя „Боинг 747“. Тя можеше да предупреди пилотите, че ламелите не са удължени правилно“, коментира пред „Билд“ авиационният експерт Патрик Хубер, автор на книгата Lufthansa Flight 540: The First Jumbo Crash.

Title Тръмп и Мъск наблюдаваха заедно изстрелването на ракетата Starship:
SpaceX на Илон Мъск изстреля гигантската си ракета Starship в космоса от Тексас, след като подобри способностите на кораба за космически полети след няколко провалени опита да върнат бустера си обратно на сушата, докато новоизбраният президент на САЩ Доналд Тръмп наблюдаваше от ракетните съоръжения на компанията.Високата около 122 метра ракетна система, предназначена да транспортира астронавти на Луната и екипажи на совалки до Марс, излетя в 16 часа местно време (рано сутринта българско) от огромния космодрум на SpaceX в Бока Чика, Тексас.Първият ускорител на ракетата с височина 71 метра, наречен Super Heavy, се отдели от втората си степен, Starship, на приблизително 60 км надморска височина, изпращайки кораба в космоса.Super Heavy неочаквано падна в Мексиканския залив, вместо да се върне на сушата, където се очакваше да падне в големи механични рамена, прикрепени към кулата, от която изстреля. Отклоняването към водата в последната минута показа, че нещо се е объркало, информира Фокус.

Title Папата обяви кога ще канонизира инфлуенсър за първия светец от милениъл поколението:
Папа Франциск заяви, че ще канонизира за светец Карло Акутис през април следващата година. По този начин той откликна на очакванията покойният юноша да бъде обявен за първия светец на Католическата църква, който да е представител на така нареченото дигитално милениъл поколение, предаде "Асошиейтед прес". Франциск обяви това в края на ежеседмичната си обща аудиенция в сряда и каза, че ще провъзгласи най-младият съвременен светец на църквата по време на Юбилея на младежите във Ватикана на 25-27 април. Официални представители след това потвърдиха, че литургията за канонизация ще се състои на 27 април във Ватикана.„Божият инфлуенсър“: Тийнейджър, починал на 15 години, ще бъде признат за светецАкутис, който е роден в италианско семейство в Лондон, беше уебдизайнер, починал от левкемия в Италия през 2006 г. на 15-годишна възраст. Франциск го провъзгласи за блажен през 2020 г. в Асизи, където гробът му привлича постоянно поклонници. Смятан за „светец покровител на интернет“ Акутис използва вродения си талант в областта на технологиите, за да създаде сайт, в който описва чудеса и поддържа уебстраниците на местни католически организации, посочва АП.Папа Франциск обяви през май, че е одобрил второ чудо, което се приписва на намеса на Акутис, което проправи пътя към неговата канонизация за светец.

Title „БСП-ОБЕДИНЕНА ЛЕВИЦА“ подкрепя исканията за пари в сектор "Сигурност":
„Има приет закон и увеличенията на заплатите са заложени в него. Министерството на финансите е задължено да го изпълни“, категоричен бе Иванов. Той подчерта, че темата за гарантиране на възнагражденията на служителите в сектор „Сигурност“ в държавния бюджет е била защитавана от левицата на всички проведени досега срещи с другите парламентарни групи, включително на тази с министъра на финансите. „Дори дадохме предложения откъде да дойдат средствата“, допълниха социалистите.Според двете страни е неприемлив и вариантът увеличението на възнагражденията да се случи поетапно. Председателят на УС на СФСМВР Илия Кузманов благодари за подкрепата и изтъкна, че Иван Иванов и ПГ на БСП винаги са съдействали за подобряване условията на работа на служителите на реда. Социалистите са и инициатори на приетите промени в Закона за МВР.

Title НОВА ЖЕРТВА на телефонна измама: Възрастна жена хариза 10 хил. лева:
Вчера около 12:30 часа тя е получила обаждане на стационарния си телефон. Обяснено ѝ било, че нейн роднина е пострадал при трудова злополука в работата си и са необходими средства за лечението му.По данни на ОД на МВР – Търговище измамникът, се е представил за полицейски служител и така е забудил възрастната жена да му даде 10 000 лв.По случая е образувано досъдебно производство по чл. 209, ал. 1 от Наказателния кодекс."След проведени бързи действия по разследване от служители на ОД на МВР и на Районното управление в Търговище е установен мъж, който е съпричастен към телефонната измама", каза говорителят на Областната дирекция Ани Кръстева.От полицията обясниха, че става дума за 43-годишен мъж от село Студенец, област Разград, за когото са събрани данни, че е изиграл ролята на „муле“ при осъществяване на измамата. Към момента с него се провеждат процесуално-следствени действия.

Title ГОРЕЩО В ПИК TV! Бизнесменът Ричард Алибегов с тревожни новини - вижте защо ресторантьорите искат ДДС-то да не се вдига (ВИДЕО):
Заедно с финансиста Любомир Дацов в студиото на ПИК TV и Соня Колтуклиева бяха коментирани трудностите пред хотелиерите и ресторантьорите.Дацов даде пример с Германия през 2009 г., когато по време на съща криза са привлечени синдикатите и икономиката успява да се стабилизира. "Това е въпрос на принцип. Ситуацията с бюджета е много трудна, независимо каква е причината тя да е трудна", отбеляза той.Според него, ако се намали ДДС на 9%, това няма да доведе до изгода в бранша. Трябва да има различно данъчно третиране спрямо другите."Тезата ми не е, че трябва да остане ниска ставка на ДДС. Искаме да покажем как тази ставка е въздействала и на бюджета, и на самия бизнес", отбеляза на свой ред Алибегов."Има ли значение какъв е моделът на една система? Много хора се упражняват на тази тема. За бюджета са важни приходите, защото те трябва да финансират разходите. Във всяка държава данъците съществуват не за да бъдат намалявани и те не трябва да играят роля на микроикономическо ниво. И тук стигаме до това - кой е п-добър модел от гледна точка на стабилност и устойчивост на държавата", заяви Дацов.Според него политическата несигурност в страната също се отразява на ситуацията в сектора на Алибегов. Защото политическа подкрепа няма."По време на ковида една година и три месеца нашият бизнес беше затворен. Може би може да изчислите какво влачи това със себе си това като задължение към НАП, към банки", заяви Алибегов и допълни: "Всичко се натрупа с лихвите отгоре. И сега един сектор, който е показал, че върви в правилна посока, внася достатъчно пари в бюджета. И сега защото едни политици харчиха едни пари, взимаха неправомерно кредити... И ние се оказваме в несъстоятелност. Министърът на финансите започва и завърша с: "ДДС за ресторантьорите и хляба". А това ще нанесе много голям удар върху един бранш, който в големия си процент е семеен бизнес"."Какво се  предполага, че трябва да направи нашия сектор сега? Едно заведение, за да направи оборот от 5000 лева, му трябват от 10 до 15 човека. А една аптека със същия оборот - го прави с двама човека. Нашите хора искат заплати, осигуровки. Ножицата става много голяма. Няма сектор с толкова разход на работна ръка, колкото е вашият", заяви още Ричард Алибегов."Ние изразходваме страшно много хора и на тези хора им трябват заплати. И какво се предполага, че трябва да направим ние сега?!", попита той.Дацов възрази, че вдигането на ДДС автоматично ще доведе до вдигане на цената и отлив на клиенти."Ходенето на ресторант е лукс. Хлябът дори да стане 6 лева, вие пак ще си купувате хляб и мляко", заяви Алибегов и отбеляза: "Имаме вдигане на цените от 2019 г. Наемите са се повишили с 10-15%. 12-14 години имаме намалена ставка за хотелите. Консумативите са се вдигнали с 30-45%, работните заплати - с 30-40%. Но в един момент ние имаме една допустима цена, която можем да продадем. Основният ни разход, който имаме ние, са работните заплати. Защото при нас работят много човечета"."В момента си плащаме цената за глупостта на последните три години. Имам една теза - човешката глупост не бива да остава ненаказана, защото е заразна. И ние трябва да си платим гяволъка за това, че не искаме да участваме в процеса. Най-безболезненото нещо е да бъдат намалени разходите в бюджета. Вредно е да бъдат променени данъците. Но чисто политически съм убеден, че няма да се пипне разходната част. И за да не гръмне бюджетът, защото има и външнополитически цели, почваш да степенуваш по най-малкото зло", заяви Любомир Дацов.

Title Ученичка грабна два медала от световното първенство по шахмат в Бразилия:
Дванадесетокласничката от АЕГ "Гео Милев" - Стефани Чучукова, постигна значим успех на световното първенство по шахмат, проведено в град Флорианополис, Бразилия, от 27 октомври до 11 ноември. Тя се завърна с две отличия – второ място в турнира по блиц шахмат и специалната награда на главния съдия на турнира. Това съобщиха от Община Бургас.Последното отличие е присъдено на Стефани сред над 500 участници от всички възрастови групи, като признание за нейните качества както на шахматната дъска, така и извън нея.Състезавайки се в категорията девойки до 18 години, възпитаничката ни успя да подобри своя рейтинг и в класическия шах, и в блиц дисциплината. От шестимата представители на България в различните възрастови групи, тя единствена успя да донесе медали за страната.Тези успехи са доказателство, че с упоритост и постоянство младите спортисти могат да постигнат високи резултати. Подкрепата за тях е ключова, за да развиват таланта си и да продължават да представят страната ни достойно на международната сцена.

Title 73-годишен мъж влиза в "Ергенът" (СНИМКИ/ВИДЕО):
Германското издание на телевизионния формат „Ергенът“ с изненада към зрителите. През новия сезон 73-годишен мъж ще раздава розите в предаването.73-годишният Франц Щерк ще търси любовта като първия германски „Златен ерген“. Той иска да има жена до себе си през златните години на живота си и я търси чрез риалити предаването, съобщи RTL.„Златният ерген“ стартира на 3 декември по RTL+. Щарк ще се впусне в „страхотно приключение“ в девет епизода. През 2025 г. първият германски сезон на „Златен ерген“ ще бъде показан и по RTL.Франц Щерк е роден на 5 март 1951 година в малкия град Даме в Северозападна Германия. Той е разведен от 2012 година, с двама сина. Вече е пенсионер, но е бил зам.-директор на общообразователно училище.Сред хобитата на мъжа са музика, колоездене, готвене и голф. Мъжът обича латиноамерикански и стари джаз хитове, съобщава Би Ти Ви.Любимите му филми са „Мостовете на Медисън“ и „Доблестни мъже“. Житейското мото на Щерк е „Смехът на танцуващо дишане“.Франц Щерк ще раздава своите рози седмица след седмица на красивия остров Крит. За 73-годишния мъж ще се борят 18 кандидатки на 60 и повече години.Този сезон дамите също ще могат да избират, а кастингът за тях е отворен до 1 декември„За мен е важно да имат слънчев нрав и да са с чувство за хумор. Естествеността също е важна. Е, за мен лично би било хубаво, ако мога да се гушкам отново с жена. Мисля, че е страхотно просто да се прибереш у дома и да се облегнеш на някого. Да можеш да съществуваш без „ако“ и „само“, споделя Франц Щерк.

Title Отпускат допълнителни близо 28 млн. лева за лечението на деца:
Министрите от служебния кабинет „Главчев” одобриха 27 731 200 лв. по бюджета на Здравното ведомство за 2024 г., съобщиха от правителството. Парите са за допълнителен трансфер на Националната здравноосигурителна каса. С тях ще се финансира лечението на лица до/над 18-годишна възраст по чл. 82, ал. 1 а, 3 и 6 от Закона за здравето. В тези текстове се описва интензивно лечение на здравнонеосигурени лица, психиатрична помощ и лечение на неосигурени хора с психични заболявания.С допълнителните средства ще се осигури адекватно, ритмично и своевременно финансиране на дейностите, които по закон са определени като държавна отговорност и ще се предотврати създаването на социално напрежение и натиск, мотивират се от Министерския съвет.

Title Путин подари над 70 екзотични животни на Пхенян:
Руският президент Владимир Путин подари над 70 животни, включително лъв и две мечки, на Централните зоологически градини в Пхенян. Това съобщи Министерството на природните ресурси и екологията на Русия в сряда, съобщава агенция EFE."Днес предавам на моите корейски другари подарък от Владимир Путин за зоопарка в Пхенян. Донесохме над 70 екземпляра", каза ресорният министър Александър Козлов в севернокорейската столица, цитиран от пресслужбата му.Руският министър подчерта, че "от историческа гледна точка животните са заемали важно място в междудържавните отношения; подаряват се в знак на подкрепа, доброта и грижа".Руският министър на природните ресурси ръководи преместването на животните, които бяха транспортирани със самолет до Централния зоопарк в Пхенян, придружен от ветеринарни лекари от Московския зоопарк.Подаръкът на Путин, освен лъва и двете мечки, включва пет бели папагала какаду, 25 фазана и 40 патици.Козлов, който е съпредседател от руска страна на Руско-корейската междуправителствена комисия за икономическо и търговско сътрудничество, припомни, че зоологическите градини в Москва и Пхенян си сътрудничат от 13 години.Пхенян и Москва изградиха още по-тесни връзки, след като Путин посети страната през юни и сключи договор със севернокорейския лидер Ким Чен Ун.В същото време Северна Корея е един от най-важните доставчици на оръжие за Русия във войната в Украйна. Наскоро Пхенян изпрати на Русия нови доставки от артилерийски системи и ракетни установки в подкрепа на нейните военни усилия срещу Украйна, каза южнокорейски парламентарист в сряда.Националната разузнавателна служба на Южна Корея (SNR) потвърди, че "Северът е изпратил 177 mm самоходни артилерийски установки и 240 mm ракетни установки с голям обсег", каза член на парламента комисия по разузнаването.Миналата година Северна Корея достави един милион артилерийски снаряда на Русия за 3 месеца - количество, което надвишава количеството снаряди, доставени на Украйна от страните от ЕС по време на цялата руско-украинска война.В същото време количеството севернокорейски боеприпаси, получени от Русия, е половината от това, което САЩ са доставили на Украйна (2 милиона снаряда) през първите 20 месеца на конфликта, припомня EFE, цитирана от Agerpres и Digi24.

Title Ето какви промени в данъчните закони залага правителството:
Правителството одобри проектите за промени в данъчните закони. Одобрени са промени в четири закона. Това става ясно от решенията на Министерски съвет.Министерският съвет одобри проект на Закон за изменение и допълнение на Закона за данъците върху доходите на физическите лица. С него се усъвършенства данъчното законодателство и се улесняват данъчно задължените лица.С промените се прецизират разпоредбите за ползване на данъчни облекчения за деца, включително и с увреждания, от родител, на когото не е предоставено упражняването на родителските права в случаите на развод или когато няма сключен брак. По този начин ще се внесе повече яснота по отношение на поредността на ползване на съответното данъчно облекчение от двамата родители. То трябва да се ползва от родителя, на когото са предоставени родителските права и само ако този родител няма достатъчно доходи облекчението да може да се ползва изцяло или частично от този, на когото не са предоставени.Актуализират се разпоредби на закона и се синхронизират с действащите правила за внасяне на данъци в Националната агенция за приходите по сметките за приходи на Централното управление на НАП в Българска народна банка, по които данъчно задължените лица извършват плащания, считано от 01.10.2023 година.Измененията предвиждат създаване на административнонаказателна санкция за непредставени или представени извън срока информация и данни по глава пета от Закона за Националната агенция за приходите.Промени ще бъдат направени и във Валутния закон във връзка с препоръки на Комитета MONEYVAL по усъвършенстване на мерките срещу изпирането на пари.Предложените промени са свързани с продължаване прилагането на минималната помощ чрез преотстъпване на корпоративен данък в случаите на производствена дейност в общини с безработица, по-висока от средната за страната. Помощта ще се прилага за периода от 1 януари 2024 г. до 31 декември 2030 г., включително за корпоративния данък за 2030 г., в съответствие с новия Регламент (ЕС) 2023/2831 на Комисията от 13 декември 2023 г. относно прилагането на членове 107 и 108 от Договора за функционирането на Европейския съюз към помощта de minimis.Въвеждат се и уточняващи и/или допълнителни разпоредби по отношение на минималното данъчно облагане на многонационалните и големите национални предприятия, които са в съответствие с Модела на правила, Коментара към тях, административните насоки и другите документи от Рамката за прилагане на типовите глобални правила срещу свиване на данъчната основа на ОИСР, както и мерки за актуализиране и синхронизиране на текстове от ЗКПО с други актове - като отмяна на текстовете, касаещи ваучерите за храна на хартиен носител и тези, свързани с промяната в сметките на Националната агенция за приходите.В преходните и заключителни разпоредби на проектозакона са предложени промени в Данъчно-осигурителния процесуален кодекс, свързани с изискванията на ОИСР за осигуряване на конфиденциалност на съдържанието на информационната декларация за допълнителния данък. Във връзка с предложените текстове за изменение и допълнение на ЗКПО, съдържащи парични стойности в левове, се предлага и изменение и допълнение на Закона за въвеждане на еврото в Република България в частта на преходната разпоредба на § 36, с която е направеното изменение в ЗКПО, с което ще се постигне пълна синхронизация на ЗКПО със Закона за въвеждане на еврото в Република България.Със свое решение правителството прие проекта на Закон за изменение и допълнение на Закона за данък върху добавената стойност.Промените са с цел въвеждане на изисквания, налагани от правото на Европейския съюз, както и за усъвършенстване на данъчното законодателство.С разпоредбите на Директива (ЕС) 2020/285 са приети правила, с които се предоставя значителен стимул за стартиращите предприятия и се осигурява възможност за извършване на ефективен контрол върху по-големите данъчно задължени лица, за заделяне на повече ресурси за борба с измамите с данък върху добавената стойност и за подобряване на прилагането на настоящата система на ДДС.В изпълнение на задължението за въвеждане в ЗДДС на Директива (ЕС) 2020/285 има разпоредби за специални режими за малки предприятия - режим за малки предприятия в страната и режим за малки предприятия в Европейския съюз. Специалните режими за малките предприятия имат за цел да намалят разходите, понасяни от малките предприятия, които са пропорционално по-високи от разходите на големите предприятия, поради по-ограничените им ресурси за справяне със сложността и разпокъсаността на системата на ДДС в ЕС.Във връзка с предложените промени, наложени от въвеждането на разпоредбите на Директива (ЕС) 2020/285, в законопроекта има изменения и в общите правила за регистрация и дерегистрация по реда на ЗДДС.Въведено е задължение за предоставяне на данни за наличните дълготрайни активи и материални запаси от регистрираните по закона лица. Декларирането им е заложено като мярка за намаляване дела на сивата икономика, за борба с данъчните измами, укриването на данъци и отклонението от данъчно облагане в Плана за действие за изпълнение на Стратегията за противодействие на изпирането на пари и финансирането на тероризма в Република България.Законопроектът съдържа и предложения за техническа редакция на някои разпоредби, както и допълнителни уточнения с оглед прецизиране на текстове в ЗДДС.Със свое решение правителството одобри законопроект за изменение и допълнение на Закона за акцизите и данъчните складове и предлага на Народното събрание да го приеме.Промените са свързани с ясно дефиниране на понятията, свързани с течностите за електронни цигари, съдържащи или несъдържащи никотин. Въведени са разпоредби за ограничаване на данъчнозадължените лица от презапасяване с тютюневи изделия в случаите на влизане в сила на нови акцизни ставки. Предлага се създаването на механизъм, чрез който да се подобри взаимодействието на митническата администрация с лицата, извършващи спедиторска, логистична и транспортна дейност за да се сведе до минимум възможността за транегранични доставки на укрити акцизни стоки в държави от Западна Европа.Измененията и допълненията ще допринесат за избягване на неясноти и възможностите за разнопосочно данъчно тълкуване, както и за отстраняване на констатирани проблемни области при прилагането на закона.

Title Кабинетът "Главчев" е за чисти от стикери стъкла на автомобилите:
Правителството одобри проект за изменение и допълнение на Закона за движение по пътищата. Заложената основна цел в предложените изменения и допълнения, е повишаване на безопасността на движението по пътищата, ограничаване и поставяне началото на тенденция за трайно намаляване на броя на загиналите и ранените от пътнотранспортни произшествия, увеличаване на превантивния ефект, подобряване на ефективността от контролната дейност, ограничаване на усещането за безнаказаност в нарушителите на правилата за движение.Законопроектът обхваща следните основни изменения и допълнения:Регламентират се подробно стойностите на максимално разрешената скорост за движение в населено място, извън него, автомагистрала и скоростен път за различните категории, към които спадат управляваните от водачите моторни превозни средства. Въвеждат се и нормативни изисквания и регламентация на нарушение на средна скорост, като за място на извършеното нарушение се счита участъкът от пътя, за който то е установено;Прецизират се някои от правилата за движение по пътищата в населените места - регламентиране на зони, в рамките на които да важи едно и също ограничаване на скоростта от 30 км/ч на всички превозни средства;Въвеждат се конкретни задължения към стопаните на пътя с оглед подобряване на организацията на движението след строително-ремонтни дейности, своевременно отстраняване на временни пътни знаци, заменяне на увредени знаци, предпазни съоръжения, почистване на пътното платно и др.;Предлага се и въвеждането на изискването водач, навършил 17-годишна възраст, да шофира с придружител;Предлага се отмяна на изискването за поставяне на стикер на знак за сключена задължителна застраховка „Гражданска отговорност“ на автомобилите и за носенето па контролен талон към знака. Въвежда се и по-детайлна законова регламентация на издаваните разрешения за провеждане на допълнително обучение за възстановяване на контролни точки;Въвежда се допълнително изискване към оборудването на превозните средства с пожарогасители;Предлага се отмяна на досега действащия Правилник за прилагане на ЗДвП, след като част от разпоредбите му бъдат уредени на законово ниво - например систематизиране на правилата за знаците, маркировките и светофарите, другите средства за сигнализация, опознавателни знаци, поставяни на превозните средства;Регламентират се на законово ниво всички случаи на прекратяване на регистрацията на регистрирано ППС и се създават условия за облекчаване на административната тежест върху гражданите и бизнеса;Предложено е улесняване на процедурите по съобщаване и връчване на издадените електронни фишове и наказателни постановления.За нарушения, за които е предвидено наказание лишаване от право да се управлява МПС се предвиждат нови административни мерки за временно отнемане на СУМПС за всички случаи, за които законодателят е предвидил такова наказание;Предложена е и промяна в размера на налаганите наказания, както по отношение на лишените от право на управление, така и по отношение на наказанието глоба, като се фиксират и техният размер. Предвижда се и изменение на ЗАНН. с което да бъде улеснен процесът на връчването на съответните наложени наказания, включително и възможността за връчване на отпечатан дигитален образ на издаденото наказателно постановление;Предложена е възможност за осъществяване на контрол от органите на МВР с необозначени превозни средства-той ще се извършващ от полицейските органи, изпълняващи служителите си задължения в униформено облекло;Предвиден е и информационен обмен между компетентните за осъществяване на контролна дейност органи.

Title ЗА ВТОРИ ПЪТ: Радев отново сезира Конституционния съд за съставянето на служебно правителство:
Президентът Румен Радев повторно сезира днес Конституционния съд с искане да бъдат обявени за противоконституционни промените в Конституцията, извършени от 49-ото Народно събрание, свързани с отпадането на забраната за двойно гражданство като задължително условие за избираемостта на народни представители, за необмислено въведения принцип на непрекъсваемост на мандата на депутатите и парламента, както и по отношение на съставянето на служебно правителство.В мотивите си държавния глава подчертава последователните си позиции, като обосновава необходимостта от повторно сезиране на Конституционния съд и с възникването на редица нови обстоятелства, които се проявиха при приложението на оспорваните текстове. Атакуваните промени в Конституцията „отменят механизмите за носене на политическа отговорност при формирането и функционирането на органите на държавно управление“, посочва в мотивите си президентът.В искането си до Конституционния съд държавният глава отбелязва, че повторното сезиране ще даде възможност да бъдат изяснени редица спорни моменти, които вече белязаха процедурите по съставяне на служебно правителство по новия ред и които продължават да възпрепятстват функционирането на конституционноустановени органи, в това число на самия парламент. Дори в момента част от трудностите при избора на председател на Народното събрание са израз на присъствието на тази висша длъжност и в т.нар. „домова книга“ за избор на служебен министър-председател.

Title Народното събрание грейва в синьо за бъдещето на децата:
Историческата сграда на Народното събрание ще бъде осветена в син цвят на 20 ноември 2024 г., сряда, от 18.00 до 19.00 часа.Парламентът се присъединява към инициативата на УНИЦЕФ България за отбелязване на 35-ата годишнина от приемането на Конвенцията на ООН за правата на детето. Мотото на кампанията е „Световен ден на детето 2024. Чуйте бъдещето - децата!“.По този начин Народното събрание подчертава ангажираността си към каузата за защита и утвърждаване правата на децата и допринася за това техният глас да бъде чут. Конвенцията на ООН е ратифицирана с решение на Великото народно събрание и е в сила за нашата страна от юли 1991 г.

Title Вижте религиозните празници през 2025 г. на вероизповеданията, различни от източноправославното:
Съгласно Кодекса на труда и Закона за държавния служител, служителите и работниците, които изповядват тези вероизповедания, могат да ползват, по свой избор, част от платения си годишен или неплатен отпуск за религиозните празници, съобщиха от правителствената информационна служба.Празниците на Католическата църква у нас са: 21 април - вторият ден от Възкресение, 29 юни - „Св. Св. Апостоли Петър и Павел“, 1 ноември - „Всички Светии“ и 8 декември - Непорочното зачатие на Света Богородица.Мюсюлманското вероизповедание ще празнува, Рамазан байрам - на 31 март и 1 април, Курбан байрам на 5, 6 и 9 юни, Рождението на Мухаммед на 3 септември.За религиозната общност на евреите празниците са: 14 април - Песах, 2 юни - Шавуот, 23 септември - Рош Ашана, 1 октомври - Йом Кипур и 7 октомври - Сукот.Арменската апостолическа православна света църква ще празнува Рождество Христово на 6 януари, 20 април - Възкресение Христово, 29 май - Възнесение Господне, 8 юни - Петдесетница, 20 юли - Преображение Господне и 18 август - Успение Богородично.Празничните дни за обществото „Бяло братство” са: 22 март - Ден на пролетното равноденствие, раждането на Учителя Петър Дънов - 12 юли, Съборните дни - 19, 20 и 21 август, и Денят на Учителя - 27 декември.Църквите на адвентистите от Седмия ден ще празнуват шест съботни дни, ако според трудовия им или служебен договор са задължени да работят в тези дни.Последователите на Будистка общност „Карма Кагю“ - България ще празнуват на 11 юни - Весак (ден на раждането, просветлението и паранирваната на Буда Шакямуни).Свидетелите на Йехова в България отбелязват Възпоменанието на смъртта на Исус Христос на 12 април и Конгресни дни на 4, 5, 6, 11 и 12 юли.Евангелските църкви ще празнуват 31 октомври деня на Реформацията.Бахайска общност в България - 20 март - Ноу Руз, 20 април - Резван, 28 май - Възнесението на Бахаулла, 9 юли - Мъченическата смърт на Баб, 22 октомври - Рождение на Баб, Рождение на Бахаулла - 23 октомври.Будистка общност в България - 14 януари - Махаянска Нова година, 15 февруари - Паранирвана - Преминаване в Нирвана, 28 февруари и 2 март - Лосар - Тибетска Нова година, 12 май - Весак - Раждането и Просветлението на Буда, 8 декември - Денят Бодхи -- Ден на Свещеното дърво.Общество за Кришна съзнание - 14 март - Гаура Пурнима, 6 април - Рама Навами, 11 май - Нрисимха Чатурдаши и 16 август - Кришна Джанмащами.

Title Речникът "Кембридж" обяви коя е думата на 2024 година:
Речникът на Кембридж избра "манифест" за дума на 2024 година, след като знаменитости като певицата Дуа Липа и гимнастичката Симон Байлс говориха за "манифестирането" (проявяването) на своя успех, предаде Пи Ей мидия/ДПА, цитирани от БТА.Терминът, който набра популярност в TikTok и други социални медии, e прегледан близо 130 000 пъти на сайта на речника тази година, което го прави една от най-търсените думи на 2024 г.Уендалин Никълс, мениджър на издателството на речника "Кембридж", каза, че търсенето на думата манифест се е увеличило "значително" тази година. "Употребата нарасна значително във всички видове медии поради събитията през 2024 г. и показва как значенията на една дума могат да се променят с течение на времето", каза тя.Певицата Дуа Липа каза тази година, че е "манифестирала" своето участие като хедлайнер на фестивала Гластънбъри.Според лексикографите терминът "да се манифестираш" ("да се проявиш") е еволюирал, за да се използва в смисъла на "да си представиш, че постигаш нещо, което искаш, с убеждението, че като го направиш, вероятността то да се случи е по-голяма".Д-р Сандер ван дер Линден, автор на книгата "Психология на дезинформацията" и професор по социална психология в университета на Кембридж, предупреди, че идеята за манифестиране на успех няма научна обосновка. "Манифестирането на богатство, любов и власт може да доведе до нереалистични очаквания и разочарование", казва още професорът. "Помислете за опасната идея, че можете да излекувате сериозни заболявания просто като си го пожелаете", допълва той.Според него има добри изследвания за стойността на позитивното мислене, самоутвърждаването и поставянето на цели. "Изключително важно е обаче да се разбере разликата между силата на позитивното мислене и преместването на реалността с ума - първото е здравословно, докато второто е псевдонаука", казва още д-р Сандер ван дер Линден.

Title СТРАШНА ШИЗОФРЕНИЯ В ППДБ: Искат проверка от прокуратурата, но не помнят, че са й отнели правомощията да извършва такава...:
Прокуратурата отговори на искане на ППДБ за проверка за имот на ул. Врабча, даден за ползване от правителството на ДПС-Ново начало преди дни.От обвинението са категорични, че не могат да направят проверка по искането, тъй като им е отнето правомощието за това от самите ППДБ. От партията очевидно са забравили, че първо са натворили подобна глупост, а после искат точно обратното.Ето какво пишат от Прокуратурата в съобщение на сайта си:Във връзка с подаден на 19.11.2024 г. сигнал от група народни представители от коалиция „ПП-ДБ“ за извършване на проверка по реда  на надзора за законност на взето от Министерския съвет (МС) решение № 768 от 13.11.2024 г. за „даване на съгласие за учредяване на безвъзмездно право на ползване върху имот - частна държавна собственост, на политическа партия „Движение за права и свободи“ на ул. „Врабча“ 23, Прокуратурата на Република България (ПРБ) уточнява:
 
От края на 2023 г. прокуратурата не разполага с правомощия, които да позволят извършване на пълна и всеобхватна проверка на всички факти и обстоятелства, свързани с процедурата и мотивите на цитираното решение на Министерския съвет. Съгласно последните промени в Конституцията (обнародвани в бр. 106/22.12.2023 г.), надзорът за законност като правомощие на прокуратурата обхваща единствено правилното приложение на материалния и процесуалния закон при решаване на въпросите по конкретно наказателно производство. ПРБ напомня, че Законът за изменение и допълнение на Конституцията на Република България (КРБ) бе мотивиран с необходимостта от „фокусиране на прокуратурата само върху функциите в наказателния процес“ и „отпадане на общия надзор за законност по отношение на актове и действия на държавни органи“.   
 
Доколкото сигналът е адресиран до и.ф. главен прокурор, следва да се подчертае, че надзорът за законност на главния прокурор по чл. 126, ал. 2 от КРБ има за обект единствено дейността на прокурорите като това негово правомощие се упражнява в рамките на прокуратурата и има за предмет дейността на органите, които са му йерархически подчинени и на които е административен ръководител. Тази дейност е относима към осъществяването на основните задачи на прокуратурата по смисъла на чл. 127 от КРБ, т.е. само към онази дейност на прокурорите, чрез която се реализират пряко основните функции на прокуратурата като част от съдебната власт. Това следва и от решение № 13/26.07.2024 г. на Конституционния съд по к.д. № 1/2024 г. 
 
С оглед конституционните изменения от края на декември 2023 г. липсват нормативни основания адресат на сигнала на групата народни представители от коалиция „ПП-ДБ“ да е ПРБ и/или главният прокурор.

Title Песков: Кремъл отхвърля замразяването на конфликта с Украйна:
Вариант, предвиждащ замразяване на конфликта в Украйна, не е приемлив за Русия, подчерта Песков, но добави, че руският президент Владимир Путин е готов да преговаря."За нас е важно да постигнем своите цели, които са добре известни на всички", добави Песков, коментирайки публикация на агенция Ройтерс, че е възможно в скоро време ръководителите на Русия и САЩ да се споразумеят за замразяване на бойните действия в Украйна.Целите на войната, която Москва нарича "специална военна операция", е гарантиране на неутралитет на Украйна без присъединяване към отбранителни блокове, гарантиране на сигурността на руските граници, както и отказ на Киев от разполагане на чужди оръжия на своя територия.Освен това Кремъл е заявявал, че е необходимо да се приемат реалностите на терен, припомня ТАСС, включително референдумите за присъединяване към Руската федерация, проведени в териториите, които Москва смята за анексирани към Русия.Песков отказа да коментира решението на посолството на САЩ в Киев да спре работа днес и да издаде предупреждение за потенциална "значителна въздушна тревога". Говорителят препоръча въпросът да бъде зададен на министерството на отбраната, отбелязва Ройтерс.

Title Голям кютек в благоевградска кръчма - един с потрошени ребра и двама арестувани:
Бой в благоевградска кръчма завърши с един клиент с потрошени ребра и двама арестувани.Около 23:50 часа вчера, в питейно заведение Благоевград, възникнала физическа саморазправа между двама от клиентите на кръчмата и 42-годишен мъж от града.След заформилият се кютек, същият е пострадал с фрактура на две ребра и натъртвания в областта на главата.За случая е уведомена РП-Благоевград и е образувано досъдебно производство.В ареста със заповед за задържане до 24 часа са прибрани двамата побойници - благоевградчани на 25 и 28 години.

Title Млад шофьор загина на място, друг е тежко ранен след удар в дърво край Русе:
В 22:56 часа на 19 ноември е постъпил сигнал за ПТП с автомобил на около 700 метра след село Семерджиево в посока село Ястребово.Водач на кола е напуснал пътното платно и се е блъснал в крайпътно дърво. В автомобила са пътували двама мъже на 35 г., като единият е загинал на място, а другият е отведен в болница, където е настанен с фрактури на ребра, ключица и контузия на бял дроб.На местопроизшествието е извършен оглед от дежурна оперативна група на полицията и съдебен лекар. Причините и обстоятелствата, довели до инцидента се изясняват. Започнато е разследване.

Title УНИКАЛЕН СЕИР: Скари на таксиджии димят на "Тракия“, магистралата е блокирана (СНИМКИ):
Протестиращи таксиметрови шофьори изкараха скари директно върху пътното платно на магистрала "Тракия". Това стана в района на пътен възел Цалапица в посока София.По-рано днес таксиджиите бяха категорични, че ще останат на магистралата, докато не получат добра новина за връщането на старата ставка на застраховките "Гражданска отговорност". Това съобщи Диян Станев от Асоциацията на таксиметровите шофьори минути преди протестното шествие на жълтите коли да потегли към аутобана."Ние сме единственият град, в който протестът е разрешен. Лично аз и още 20-30 коли ще стоим на "Тракия", докато не получим добра новина за нас. Дясната лента остава свободна за колите със специален режим. Всеки от вас сам решава дали да остане. Има осигурена вода и храна. В днешния ден забравяме кой син, червен, зелен" - заяви Станев, цитиран от "Пловдив24“.Лидерът допълни, че решението за вдигането на застраховките е картелно."Използват ни като маша, ние сме първи и после в цялата страна ще вдигнат, за да си приберат милионите и милиардите. Днес, ако е запалена нашата къща, утре и друга къща ще пламне. Искам моите деца да живеят в България. Знам, че ще понеса много негативи, важното е да постигнем крайната цел", каза още той.

Title Близки и роднини се сбогуват с Лиъм Пейн:
Повече от месец след трагичната смърт на певеца Лиъм Пейн в Обединеното кралство ще се състои погребението му. Организирана е частна церемония в Хоум Каунти, Лондон, на която ще присъстват само семейството и близки приятели - включително и четиримата му бивши партньори: Хари Стайлс, Найл Хоран, Зайн Малик и Луис Томлинсън. „Семейството му положи много усилия, за да подготви перфектната церемония и да му даде изпращането, което заслужава", предаде "Сън".Бившата звезда на One Direction почина на 31-годишна възраст, след като падна от балкона на хотелската си стая в Аржентина на 16 октомври.Тялото на Пейн беше предадено на семейството му преди две седмици след приключването на токсикологичните изследвания, чиито пълни резултати все още не са оповестени. В предварителен доклад от миналия месец се предполагаше, че по време на падането му в организма му може да е имало вещество, известно като „розов кокаин“.Аржентинската полиция продължава разследването на инцидента и до момента е арестувала трима души.

Title Джокович към Надал: За мен е чест да се нарека твой съперник:
Легендарният испански тенисист Рафаел Надал официално сложи край на професионалната си кариера, след като националният отбор на Испания отпадна на четвъртфиналите за Купа Дейвис.Този момент бележи края на ерата на един от най-доминиращите тенисисти на всички времена, чиито постижения, особено на клей, белязаха историята на спорта, припомня "Труд“.Освен това напускането на Надал от тенис сцената предизвика емоции в цял свят, а сред тези, които му изпратиха съобщения за подкрепа и благодарност, бяха най-големите му съперници и приятели от света на спорта.Новак Джокович отправи посланието си чрез емоционалното видео, посветено на Надал:- Твоята борбеност, енергия, сила... е нещо, което ще се изучава и ще се предава на много поколения. За мен е чест да се нарека твой съперник. Светът на тениса и спортът ще пропуснат невероятната енергия, която внесохте на корта.
Освен Джокович послания отправиха Роджър Федерер, Анди Мъри, Серина Уилямс, Хуан Мартин дел Потро, Дейвид Бекъм, Раул и много други, отдавайки почит на един от най-великите тенисисти на всички времена.Сбогуването на Надал със спорта оставя незаличима следа и спомен за един от най-обичаните спортисти в историята.

Title Русия посочи кои европейски държави от НАТО биха били потенциалните първи цели на руските ракети (ВИДЕО):
След решението на Москва да промени ядрената си доктрина, разширяващо възможностите за нанасяне на ядрен удар, руската държавна телевизия очерта хипотетичен сценарий относно това кои биха били първите държави членки на НАТО в Европа, които би поразила Русия с ракети.Според разиграната симулация в ефира на Россия-1 „не е трудно да си представим географията на руския отговор“. От медията обясниха, че всяка една европейска столица е заплашена от руски удар от територията на Калининград.Сред първите столици, които биха били ударени, се посочват Варшава, Букурещ, столиците на прибалтийските страни, Берлин, Париж и Прага.По-специално внимание беше обърнато на Обединеното кралство, което руската телевизия описа като „традиционния враг“ на Русия в Европа. По отношение на Великобритания беше пояснено, че освен столицата Лондон, под прицел ще бъдат и другите големи градове като Бирмингам, Манчестър, а също и военноморските бази в страната.От телевизията продължиха със заплахите, като казаха, че ще бъдат „достатъчни само три ракети, за да рухне британската цивилизация“.

Title Бойлер предизвика пожар:
Около 02.30 ч. в Първо Районно управление - Бургас е получено съобщение за пожар, възникнал в автосервизи, разположени на кръстовището на улиците "Мургаш“ и "Велека“ в кв. "Победа“.  Огънят е потушен от един противопожарен екип. Вероятна причина за възникването на пожара е късо съединение в проточен бойлер, намиращ се в сервизното помещение.Точната стойност на нанесените от инцидента щети е в процес на изясняване.

Title ИЗВЪНРЕДНО В ПИК TV! Отложиха избора на председател на парламента, развръзката ще е в петък (ОБНОВЕНА):
Не се състоя инфарктния балотаж в поредния опит да се избере шеф на парламента. При първото гласуване за днешния ден, Рая Назарян от ГЕРБ получи за 69, против 130, въздържали се 38.За Силви Кирилов първоначално резултатите бяха за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за Силви Кирилов баха 101 народни представители, против 54, въздържали се 84.Той, като водещ заседанието, пусна депутатите в 30-минутна почивка, а след нейния край, се провежда и финалният балотаж.В крайна сметка почивката продължи повече от отреденото време. В 13:15 часа се поднови работата, но Борислав Гуцанов поиска още една почивка от 30 минути, която обаче да е с председателски съвет.Взе се решение за възобнавяване на първото заседание в петък, 10 часа, последен ден от седмицата, съобщи Силви Кирилов.

Title Отличиха производителя на „Пещерска“ за инвестиции и растеж (СНИМКИ):
VP Brands International получи награда от конкурса "Мистър и Мисис Икономика"Водещият производител на вина и високоалкохолни напитки VP Brands International получи престижната награда в категория "Инвестиции и растеж" на тазгодишното издание на конкурса "Мистър и Мисис Икономика". Отличието е признание за значителния принос на компанията към българската икономика и последователната ѝ политика на устойчиви инвестиции и експанзия.През изминалата година VP Brands International успешно затвърди позициите си както на вътрешния, така и на международните пазари, като разшири присъствието си зад граница.  Компанията инвестира в собствени лозя и в успешното лансиране на продукти в нови категории. Не на последно място производителят бе сред първите в своя бранш реализирал цялостна стратегическа програма за устойчив преход към зелена енергия.Наградата "Инвестиции и растеж" се присъжда след гласуване от членовете на най-голямата работодателска организация КРИБ, в която членуват над 12 000 компании."Приемам този приз като заслужено отличие, защото VP Brands не е спирала да инвестира в производство, човешки ресурс и иновации вече над две десетилетия. Тази награда е за целия екип на компанията, който направи всичко това възможно. Приемаме я и като ангажимент да продължим да бъдем двигател на положителна промяна в българската икономика. Защото успехът на бизнеса е успех за цялото общество.“, сподели Димитър Бакалов, финансов директор на VP Brands International, който получи престижното отличие на церемония в София от Николай Вълканов, председател на Съвета на директорите на „Минстрой Холдинг“. В категорията бе отличена и Петя Димитрова, изпълнителен директор на Пощенска банка.VP Brands International е най-големият производител на спиртни напитки и вина в у нас с близо 30 годишна история. Компанията разполага с близо 20 000 дка лозя и е известна с производството на висококачествени продукти като ракия „Пещерска“, Мента „Пещера“, Мастика „Пещера“, съчетаващи традиционни рецепти с модерни технологии.

Title Мъж открадна 2900 лв. от джамия:
Криминалисти от Районното управление във Велинград и от участъка в Сърница са установили самоличността и са заловили извършителя на кражба от джамия.В полицейското управление във Велинград е получен сигнал за това, че от мюсюлманския храм в местността Петелци, намиращ се в землището на град Сърница, е извършена кражба.Мъжът е откраднал кутия с дарения, събрани от вярващите. Започнало е разследване, в резултат на което органите на реда са стигнали до самоличността на мъжа. Той е на 24 години от град Сърница.Извършителят е задържан в ареста, а спрямо него е образувано бързо производство.

Title WINBET Open 2 отново събира звезди на канадската борба от България и Европа:
За втора поредна година Благоевград ще бъде домакин на големия международен турнир по канадска борба WINBET Оpen 2, организиран от Българската армрестлинг федерация, със съдействието на WINBET и Община Благоевград.Турнирът ще се проведе в зала "Скаптопара" на 14 и 15 декември с участието на над 150 състезатели от четири държави, които ще се борят за наградния фонд от 12 000 лева.До този момент участие в него са потвърдили изявени имена в този спорт, включително многократните български световни и европейски шампиони Стефан Ленгаров, Пламен Димитров  и Йордан Цонев, който спечели титлата в абсолютната категория на първото издание на WINBET Open през миналата година.Турнирът WINBET Open ще обхване всички възрастови групи и категории и ще включва състезания както за мъже, така и за жени, както професионалисти, така и аматьори, като в това издание на турнира за първи път има и отворени категории за ветерани и хора с увреждания.Записванията за участие за любители вече започнаха.Схватките започват в 12:00 ч. на 14 декември, а входът за турнира е свободен.

Title В петък ще бъде подписана декларация във връзка с приемането ни в Шенген:
Служебният премиер Димитър Главчев обяви, че в петък в Будапеща министрите на вътрешните работи на България, Румъния и Австрия ще подпишат съвместна декларация във връзка с приемането на страната ни в Шенген, предаде БНР.Главчев обясни, че декларацията не е крайно решение за присъединяване към свободното пространство, но е важна крачка, с която ще признае приноса на българските правителства през последните две години."Не е финалният акорд за приемането ни в Шенген по суша, но е признание за работата, която сме свършили. 70 процента е намалял натискът на опити за нелегално преминаване на границата, което е три пъти, и работи. Продължаваме да работим до когато трябва", коментира той.

Title Земетресение удари Перник:
Леко земетресение с магнитуд 2.1 удари на 12.1 км от Перник в България, около обед в сряда на 20 ноември 2024 г. в 12:49 ч. местно време. То е било на много малка дълбочина от 5 км и не е било усетено или поне не е съобщено за това, докладва volcanodiscovery.com, като се позовава на данни на Сръбската сеизмологична служба (SSS).В сайта на Националния институт по геофизика, геодезия и география към БАН все още няма информация за труса, вероятно и заради слабия му магнитуд. Често земетресения около и под 2 по Рихтер в Западна България, включително и областите Перник и София, се отразяват от Сръбската сеизмологична служба.

Title Китай призова за „сдържаност“ покрай ядрената доктрина на Русия:
„При сегашните обстоятелства всички страни трябва да запазят спокойствие, да проявят сдържаност и заедно да работят за диалог и провеждане на консултации за намаляване на напрежението“, каза говорителят на китайското министерство на външните работи Лин Цзян.„Позицията на Китай, който призовава всички страни към деескалация и политическо решение на украинската криза, остава непроменена“, добави той.Руският президент Путин подписа документа на фона на разрешението, което САЩ даде на Украйна, да използва американски ракети с голям обсег за нанасяне на удари дълбоко на руска територия. В края на септември Путин предупреди, че всяка атака, извършена от неядрена страна, но подкрепена от ядрена сила, може да се счита за „съвместна“ агресия, която може да наложи използването на ядрени оръжия.Това преразглеждане на руската ядрена доктрина беше широко осъдено от Запада. Френският президент Еманюел Макрон осъди „ескалиращата“ позиция на Русия в Украйна, като призова Владимир Путин „да се вслуша в разума“ и призова Си Цзинпин да упражни „цялото си влияние“ върху Москва.

Title Иззеха голямо количество наркотици след спецакция в столичен квартал (СНИМКИ):
Акцията е проведена на 19 ноевмри в квартал „Надежда“.  Униформените са засекли клиент, минути след закупуване на дрога, у когото при обиск намерили сгъвки марихуана.Малко по-късно били локализирани и двамата пласьори - на 40 и 39 години, които за да избегнат полицейската проверка блъснали с колата си служебния автомобил и направили опит да изхвърлят част от наркотика, предназначен за продажба.След кратко преследване мъжете - с множество криминални регистрация в полицията за кражби, разпространение на наркотици и подпомагане на незаконно пребиваващи в страната мигранти, осъждани, били задържани. При извършената проверка било установено, че водачът е неправоспособен.Извършено е претърсване в жилището на единия от задържаните, където криминалистите открили над три килограма марихуана, над три килограма и половина амфетамин, над 150 таблетки екстази, над 100 таблетки MDMA, още над 150 грама друга синтетична дрога, електронна везна и около 2 500 лева.При инцидента леко е пострадал полицай, който е откаран в болнично заведение, откъдето след преглед е бил насочен за домашно лечение. Предстои доклад на материалите в прокуратурата.

Title Райна изригна заради самоубилия се полицай от Четвърто РПУ:
"Живеем в държава на абсурдите, държава, в която се защитават престъпниците и в която невинни хора плащат с живота си, за да се борят срещу тях. Съболезнования и искрено съчувствие към близките на самоубилия се днес полицай", пише фолкдивата, която не може да повярва на незаинтересоваността по този случай.Певицата цитира дори поста на бившия директор на Столичната дирекция на полицията и настоящ началник на "Гранична полиция" - главен комисар Антон Златанов:"Наистина ли тази отчаяна безпомощност не трогна никой извън нашата гилдия и дори не влезе в новините на телевизиите? Да, явно толкова струва животът на един полицай. Не ви ли интересува защо и как един млад човек и полицай стига до това тежко решение? А колко други тежки решения за секунди трябва да взима всеки ден!!! Е, да, но миналата година всички отделиха седмици наред, за да го охулят и обвиняват! Светъл да е пътят ти, момче!"

Title Папа Франциск нарече инвазията на Украйна „срамно бедствие“:
Папа Франциск отбеляза 1000 дни от инвазията на Русия в Украйна, наричайки я „срамно бедствие за човечеството“ на 20 ноември. Украинската първа дама Олена Зеленска също присъства на аудиенцията, предаде АФП.„Вчера се навършиха 1000 дни от нахлуването в Украйна. Трагична годишнина за жертвите и разрушенията, които тя причини“, заяви аржентинският папа в края на седмичната си обща аудиенция във Ватикана.„Но в същото време (това е) срамно бедствие за цялото човечество“, добави той пред хилядите вярващи, събрали се на площад „Свети Петър“. Там Зеленска седеше заедно с първите дами на Армения, Литва и Сърбия.Той изрази близостта си с „мъченическия украински народ“ и призова за усилия, „така че оръжията да отстъпят място на диалога“.
След това Франциск прочете писмо, адресирано до него от украински студент, в което той описва войната и как хората страдат.Русия започна пълномащабното си нападение срещу Украйна през февруари 2022 г. и оттогава папата често призовава за прекратяване на конфликта.

Title Две коли се удариха в центъра на София, движението е затруднено (СНИМКИ):
Инцидентът стана малко преди 12 часа на кръстовището, намиращо се непосредствена близост до Президентството.При катастрофата няма ранени, на място има пътна полиция. Движението в центъра е затруднено. То беше напрегнато още от началото на днешния ден, тъй като точно този район беше блокиран от протестиращите таксиметрови шофьори.Снимки: Катастрофи в София, Фейсбук

Title ОПАСНО ВРЕМЕ! Жълт код за силен вятър е обявен за цялата страна за утре:
За утре, 21 ноември, НИМХ издава предупреждение от първа и втора степен - жълт и оранжев код, за силен вятър от запад-северозапад, с пориви от около и над 22-24 метра в секунда. До обяд в югоизточните райони вятърът все още ще е от югозапад.От Националния институт по метеорология и хидрология съобщават, че днес и утре по крайбрежието също ще има силен вятър, както и увеличение на вълнението до четири бала.

Title УНИЦЕФ с ужасна новина: Все още всяко трето дете у нас живее в риск от бедност и социално изключване:
"България е поела в една не много добра посока. Все още всяко трето дете в България живее в риск от бедност и от социално изключване, което автоматично го лишава от всички възможности, които биха му позволили да развие пълния си потенциал".Това заяви пред БНР Боряна Гидикова – директор "Комуникации" в УНИЦЕФ-България.На днешния Световен ден на детето УНИЦЕФ публикува нов доклад – "Състоянието на децата по света 2024: Бъдещето на детството в променящия се свят". Според него бъдещето на децата е в риск и трябва да бъдат предприети спешни действия за защита на правата им. Докладът предвижда, че животът на децата ще бъде дълбоко повлиян от три основни "мегатенденции" до 2050 г. – демографски промени, климатични и екологични кризи и бързоразвиващи се технологии."Трябва много внимателно да помислим как да подходим към тези проблеми днес, за да се опитаме да изпълним най-оптимистичния сценарий за децата", каза Гидикова."По отношение на климатичните промени имам чувството, че много хора не могат да си представят, че всъщност наистина тази зелена страна България не е на много добро място. По отношение на чистотата на въздуха сме на едно от последните места в Европа. Нашите деца и ние самите страдаме все повече от заболявания, които се причиняват от това замърсяване на въздуха. Крачките, които правим днес, ни водят към онова бъдеще, което е и нашето, и на децата", коментира тя. По думите ѝ времето ще става все по-горещо, а хората ще страдат все повече от климатичните промени.Боряна Гидикова отбеляза, че не по всички направления страната ни е на последните места в доклада. По думите ѝ нашите действия днес влияят на глобалните тенденции в света.Тя изтъкна и въпроса с децата-бежанци. По думите ѝ в бежанските лагери има сигурни зони за деца, но:"Тук не става въпрос ние да ги държим затворени тези деца, за да ги опазим. Много е тъжно, че сме допуснали чрез реториката, която често чуват българските деца, изобщо да си помислят да нападат други деца, независимо от произхода им и откъде идват", коментира тя във връзка със случай на нападение на български деца към такива от сирийски произход в София.След 2050 г. ще има същия брой деца в света, но те все повече ще живеят в страните от третия свят, а в Европа и високите икономики ще има все по-малко деца и повече възрастни, изтъкна още Гидикова. И добави още, че ще има също липса на учители.10-годишната Йоана Младенова също беше в студиото на БНР. За бъдещето тя си представя роботи в помощ на образованието, една по-добра среда за обучение, както и по-качествена храна."Не би трябвало човек със здрав разум да програмира робот така, че той едва ли не да погуби хората. Може би ще е интересно да се говори с робот".Според нея възрастните трябва да мислят за това какво би било добро за децата и бъдещето им. "Ние сме тяхното бъдеще", допълни Йоана.От днес започва и коледната кампания на УНИЦЕФ в България, която е под надслов "Има деца, които не мечтаят за играчки". Тя ще продължи до края на месец януари 2025 г., а БНР е един от медийните партньори.Кампанията цели да подкрепи правото на всяко дете на закрила, грижа и приобщаващо образование. Средствата ще подпомогнат работата на УНИЦЕФ за предотвратяване на насилието, достъп до образование за деца със специални потребности и подкрепа за детското здраве и ранното детско развитие.

Title ИЗВЪНРЕДНО В ПИК! ИТН посочи поименно кои депутати от ППДБ не подкрепиха Силви Кирилов въпреки предварителните обещания - и хора от "Промяната" обърнали палачинката:
"Божидар Божанов и ген. Атанасов декларираха подкрепа за този вариант онзи ден, обявиха го за най-разумен, сега по някаква причина се отметнаха", недоумява Балабанов.Хората, които са гласували "против" или "въздържал се", са: Александър Симидчиев, Атанас Атанасов, Атанас Славов, Божидар Божанов, Даниел Лорер, Джипо Джипов, Елисавета Белобрадова, Ивайло Мирчев, Иван Белчев, Йордан Иванов, Кристина Петкова, Любен Иванов, Людмила Илиева, Манол Пейков, Мартин Димитров, Надежда Йорданова, Свилен Трифонов, Стела Николова и, забележете, този, който гласува единствен "против", е Явор Божанков.Любопитно е, че Даниел Лорер и Явор Божанков са от групата на "Продължаваме промяната", но въпреки това са гласували срещу кандидатурата.Пред медиите говори и Асен Василев, който каза, че според резултатите още днес може да бъде избран председател на Народното събрание, ако колегите от БСП или от "Демократична България" преосмислят позицията си.ОЧАКВАЙТЕ ПОДРОБНОСТИ В ПИК!

Title Наставникът на Лудогорец с революционна ротация:
Внеделя предстои дерби мач между ЦСКА и Лудогорец, като без значение в каква форма са двата тима, този дуел абсолютно винаги представлява голям интерес и моментната форма не е от значение за крайния изход.Треньорът на отбора Игор Йовичевич се наслаждава на отличен период в нашето първенство, като неговият тим буквално помита съперниците си и вече води с 9 точки пред втория Ботев Пд. Има обаче един акцент в състава на разградчани, който остава не много коментиран. И тук става дума за ротирането на вратарите.Игор Йовичевич е водил Лудогорец в 10 мача и по равно – в по 5 срещи, са пазили двамата вратари – Хендрик Бонман и Серджио Пад. Но тук ротацията е революционна, защото хърватинът не сменя вратарите през мач, както сме виждали през годините, а единият пази 5 мача, а след това другият застъпва за другите 5 срещи.Така сега за дербито с ЦСКА се очаква под рамката да застане Хендрик Бонман. Поне това сочи ротацията до момента.Силните игри на германеца съвпаднаха с първите мачове на Игор Йовичевич като треньор на Лудогорец. Бонман запази 4 сухи мрежи от петте си мача, като допусна 2 попадения единствено от Андерлехт, където отборът от Разград игра около 70 минути с човек по-малко. Бонман направи доста солиден мач и при нулевото реми с Виктория Пилзен, където обаче българският тим трябва да съжалява повече за изпуснатата победа, тъй като Якуб Пьотровски пропусна дузпа.И тъкмо когато всички вече мислеха, че Бонман ще бъде титулярният вратар на Лудогорец, изведнъж на вратата захапа Серджио Пад. И той също записа 5 поредни мача. Но за разлика от германския си конкурент нидерландецът запази 3 сухи мрежи, но допусна и 3 гола – 2 от Атлетик Билбао и един от дузпа от Спартак Варна.С ротацията, която Игор Йовичевич приложи и треньорът на вратарите в Разрад – Здравко Здравков, одобри, в момента не можем да кажем кой е титулярният вратар на Лудогорец. А този ход, поне за момента, е добър и за Пад, и за Бонман, защото първо, че са постоянно нащрек и не се отпускат, и второ – защото на никой самочувствието няма да падне, тъй като е резерва и ще играе само за Купата на България или в мачове срещу леки съперници.Серджио Пад е по-опитният от двамата вратари, като е на 34 години и вече има цели 44 мача в евротурнирите. През годините в Разград той се пребори за титулярно място с Кристиян Кахлина и Симон Слуга. От своя страна Бонман е на 30 години и има само 9 срещи в Европа. Той обаче бил във втория отбор на Борусия Дортмунд, а знаем каква е германската вратарска школа.

Title След САЩ и посолствата на Испания, Италия и Гърция в Украйна преустановиха работа заради възможна "заплаха за сигурността":
Посолствата на Италия и Испания в Киев преустановиха работа до края на деня заради възможна "заплаха за сигурността“, съобщава информационната агенция EFE."Посолствата на САЩ и Испания в Украйна са затворени поради "възможна голяма въздушна атака срещу Киев“, пояснява медията.Италианското посолство също обяви спиране на работа."Посолството на САЩ публикува на уебсайта си информация за възможна въздушна атака с висока интензивност днес, 20 ноември. Като предпазна мярка посолството на Италия в Киев ще бъде затворено за посетители днес“, става ясно от съобщение на официалната интернет страница на дипломатическата мисия.По-рано през деня посолството на САЩ в Киев съобщи, че е получило конкретна информация за възможна сериозна въздушна атака срещу Украйна. В резултат на това съоръжението ще бъде затворено и служителите се съветват да се подслонят в убенища, става ясно от съобщение, разпространено от пресслужбата на американската дипломатическа мисия.Преустановена е и работата на гръцкото посолство в украинската столица.

Title ЕКШЪН В ПИК TV! Голямата мъка в парламента продължава - пак не избраха председател (НА ЖИВО/СНИМКИ/ОБНОВЕНА):
Точно в 11 часа водещият заседанието и един от кандидатите за председател Силви Кирилов, обяви подновяване на първото заседание на 51-ия парламент.Минути преди началото на заседанието стана ясно, че от ПП ще подкрепят неговата кандидатура за председател, а от ДБ няма и ще гласуват въздържали се.Пристъпи се към нов кръг предолжения за кандидатури. Теменужка Петкова отново представи кандидатурата на Рая Назарян. "Призовавам ви към мъдрост и отговорно отношение“, обърна се тя към колегите си в залата.От ППДБ нямаше кандидатура. От "Възраждане“ препотвърдиха кандидатурата на Петър Петров.Тошко Йорданов от ИТН посочи кандидатурата на Силви Кирилов. "В тази ситуация сме доста време и днес можем да я разрешим“, каза той и допълни, че това може да се случи, като се избере именно Кирилов, който да стане председател до сформирането на работещо парламентарно мнозинство.Борислав Гуцанов от БСП издигна за четвърти път Натали Киселова за парламентарен шеф.Тошко Йорданов призова, ако се стигне до балотаж между Рая Назарян и Силви Кирилов, изборът бил между това дали ще има подкрепа за кабинета на Димитър Главчев. Костадинов нарече ППДБ токсична формация, но с това, което Йорданов бил казал, поставил Киро и компания пред много тежък избор.Кирил Петков излезе на трибуната. "Целият народ ни наблюдава как заседание след заседание ние не можем да изберем дори и председател. "Възраждане“ искат да ходят към Русия, ние към Европа“, каза той и нарече ситуацията срам, ако и днес не се стигне до избор на председател. Затова трябвало да се направи от всеки днес стъпка назад.Цончо Ганев нарече срам управлението на Кирил Петков като министър-председател, а групата на ППДБ - схемаджии. Петков му отговори, че от "Възраждане“ работили с ГЕРБ въпреки снимката на Ганев от Червения площад в Москва.Борислав Гуцанов също отговори на Кирил Петков. "1300 години България е част от Европа. Ние не вървим към Европа, ние сме Европа!“, посече го той и го призова да се държи като български народен представител.Ганев отново излезе на трибуната и заяви, че ППДБ са срамна коалиция. И издаде, че след падането на кабинета на Кирил Петков, още на сутринта след вота на недоверие, лично Петков се бил обадил на Костадин Костадинов и поканил "Възраждане“ да заемат мястото в четворната коалиция на ИТН. Отказ имало и в 48-ото Народно събрание, в 49-ото - също."Едни и същи сте схемаджии и играчи, но вие носите и моралното разложение у вас“, отсече Ганев по адрес на ГЕРБ и ППДБ. Освен това ППДБ владеели бългорезичните американскии медии.“ППДБ никога няма да управлява с вас, защото имаме ценностни различия с вас, защото част от вашите изказвания са обидни към нашите избиратели, защото смятаме, че част от вашите изказвания са фашистки“, излезе на реплика Кирил Петков."Петков не каза, че това, което казахте, г-н Ганев, че не е вярно. Някой път и той говори истината. Ние искаме свобода и нормалнос, те искат розова диктатура, ние искаме нормалност, а те искат да направят отклоненята нормалност“, отговори му Костадин Костадинов.Цончо Ганев отново на трибуната. "Да се надяваме никога повече да не сте министър-председател, нямате капацитет. Поканихте в кабинета на г-н Минчев Петър Петров и отново поискахте нашата подкрепа. Вие сте малко повърхностен“.Атанас Зафиров пък разказа, че сутринта си говорили нещо с неговия приятел Кирил Петков, а следобед станало друго намеквайки, че двамата са водили разговор за нещо, но Петков се е извъртял. Зафиров предложи да се изслушат кандидатите, за да видят способностите на кандидатурите. Той заподозря и, че от ИТН вече са били разпределили министерските постове в служебния кабинет.Политиката е да градим мостове, а не да ги гориме, самият вие залагате бомби в тези мостове, можем да продължим с тези уроци, аз като ваш първи ментор, обърна се Кирил Добрев към Явор Божанков припомняйки, че той беше депутат първо от БСП.Наталия Киселова излезе на трибуната и се обърна с призив, че гражданите трябвало да видят, тази зала хората си давали сметка за какво са изпратени в парламента. Тя също заяви, че ако се гласува за кандидата на ГЕРБ, се гласувало за служебен кабинет "Главчев“.Павела Митова от ИТН заяви, че Киселова не била човекът, който ще прави законодателната програма на парламента.В 12:10 часа се сложи край на разискванията. Пристъпи се към гласуване. Ще се гласува по азбучен ред.Първа е кандидатурата на Наталия Киселова от БСП-Обединена левица. За бяха 50, против 51, а въздържалите си 137.Втора е кандидатурата на Петър Петров от "Възраждане“. За бяха 47, против 69, докато въздържалите се - 122.Трета е кандидатурата на Рая Назарян от ГЕРБ. За бяха 69, против 133, въздържали се 37.Четвърта е кандидатурата на Силви Кирилов от ИТН. За бяха 67, против 33, въздържали се 139."Толкова ли струват думите ви, г-н Божанков. Винаги съм смятал, че ПП са по-големите праволинейни субекто, но се оказа, че вие сте доста по-политически шавливите във всички политически посоки“, коментира след гласуването Тошко Йорданов.Поискано беше прегласуване на кандидатурата на Силви Кирилов. Този път резултатите се получиха така - за 67, против 35, въздържали се 137.При така проведеният избор на първи тур нямаме избран кандидат, прочете Кирилов. И посочи, че ще има балотаж между него и Рая Назарян.Рая Назарян получи - за 69, против 130, въздържали се 38.Силви Кирилов получи - за 98, против 42, въздържали си 96.Костадин Костадинов поиска прегласуване, като преди това нарече ПП, че са лицемери.При прегласуването - за 101, против 54, въздържали се 84. Така отново не беше избран председател въпреки, че Силви Кирилов получи повече гласове от Рая Назарян.В 12:27 часа, Силви Кирилов обяви 30 минути почивка. След това ще има втора процедура по избор.Гледайте НА ЖИВО ПО ПИК TV!

Title Избраха Мария Габриел за ръководител на института "Робер Шуман":
Мария Габриел е избрана за ръководител на института "Робер Шуман", съобщи Европейската народна партия (ЕНП) в социалната мрежа "Екс". Институтът предлага обучение на политици от ЕНП чрез семинари и конференции, се отбелязва в сайта на организацията.Обучението е отговорност за формирането на политици, инвестиция в политическа партия от следващо поколение, отбелязва институтът. Допълва се, че подготовката на политици от съседните на ЕС страни е важна за оформянето на нов проевропейски елит с десноцентристки убеждения. От 1991 г. институтът популяризира идеята за обединена Европа и основните ценности на ЕНП, като подкрепя демократичния преход, развитието на гражданското общество и формациите, свързани с нея, допълва организацията.Досега институтът бе оглавен от бившия евродепутат Дорис Пак (Германия). Институтът се ръководи от седемчленен международен борд и тричленен надзорен съвет.Мария Габриел бе евродепутат от ГЕРБ/ЕНП (2009-2017 г.), а от 2019 г. е заместник-председател на ЕНП. От 2017 г. 2019 г. тя бе еврокомисар за цифровата икономика и общество, а от 2019 г. до 2023 г. е била еврокомисар по иновациите, научните изследвания, културата, образованието и младежта. През 2023 г. Мария Габриел бе избрана за вицепремиер и министър на външните работи на България и остана на поста до март тази година.

Title ИЗВЪНРЕДНО: Гонка с мигранти в София, има прострелян човек:
Гонка с мигранти в София, съобщава NOVA.На стар път между Лозен и Околовръстното шосе на столицата служителите на реда подгонили бус с около 6 мигранти.Шофьорът не се подчинил и не спрял на полицейска палка.Полицаите произвели изстрели.Шофьорът на буса е прострелян в глезена.

Title КЗК се самосезира за поскъпването на "Гражданската отговорност" за такситата:
КЗК се самосезира във връзка с поскъпването на застраховката „Гражданска отговорност“ за таксиметровите шофьори. От комисията заявяват, че се извършва постоянен мониторинг на проблемите в сектора.„Във връзка с редица медийни изявления от различни заинтересовани лица относно твърдението за координирано увеличение на застрахователната премия на задължителната застраховка „Гражданска отговорност“ на автомобилистите и по-конкретно на таксиметровите водачи, Комисията за защита на конкуренцията (КЗК) информира обществеността, че извършва постоянен мониторинг и същевременно проучва в детайли всички публично достъпни факти и обстоятелства, свързани с проблемите в този сектор през последните седмици. Още преди официалното постъпване в края на деня, на 19 ноември 2024 г. на сигнал от СНЦ „СЪЮЗ ТАКСИ“, както и на сигнал от тази сутрин от Асоциацията на таксиметровите водачи – Пловдив, КЗК вече е извършила мащабно предварително проучване, което налага Комисията да се самосезира незабавно относно наличието на евентуално антиконкурентно поведение на участници в застрахователния сектор, което има за цел или резултат предотвратяване, ограничаване или нарушаване на конкуренцията на пазара. Решението за образуване на производство ще бъде разгледано на закрито заседание на Комисията на 21 ноември 2024 г. и ще бъде публикувано на сайта на КЗК”, съобщават от Комисията.В тази връзка и в рамките на своите правомощия, КЗК ще извърши проучване на причините за повишаването на цените на застраховката „Гражданска отговорност“.„Комисията оценява високо активното съдействие на обществото при предоставянето на относима към проучването информация. Наред с традиционния инструментариум за провеждане на проучването, КЗК възнамерява да използва и информация, събрана в резултат на проведени срещи с участниците на съответния пазар, регулаторните органи в сектора, както и експерти в областта”, пишат още от КЗК.За оказване на съдействие в борбата срещу антиконкурентните практики на пазара на застрахователни услуги, Комисията насърчава всеки, който разполага с информация и/или доказателства за евентуално антиконкурентно поведение на пазарните участници, да предостави същите на електронен адрес delovodstvo@cpc.bg или на адрес: гр. София, бул. Витоша № 18.

Title Солени глоби до 10 000 евро за нарушения от електрически тротинетки в Гърция:
Гърция въвежда нови правила за електрически тротинетки, които включват ограничения на скоростта, ограничения за паркиране и задължение за даване на предимство на пешеходците Контролът върху се засилва, като предвидените глоби са до 10 000 евро.Министерството на транспорта и инфраструктурата променя член 20 от Гражданския процесуален кодекс, като въвежда ясни правила. В допълнение, някои престъпления се надграждат до престъпления с наказания, включително доживотен затвор.Съгласно изменението на член 20 от Гражданския процесуален кодекс лицата, които притежават или възнамеряват да придобият такива превозни средства, трябва да спазват конкретни задължения. Към тях спадат е-тротинетки, ролкови кънки и скейтбордове, както и електрически инвалидни колички за хора с увреждания.Новите правила за движение установяват специфични правила като максималната скорост е 25 км/ч. Забранено е използването им по пътища с ограничение на скоростта над 50 км/ч, като булеварди и национални пътища. Използването на слушалки или мобилни телефони е забранено, освен ако не са в режим на свободни ръце. Забранено е превозването на втори човек. Задължително е използване на каска със скорост 7–25 км/ч. В пешеходните зони задължително е съобразяване на скоростта с пешеходците, като им се дава предимство.Електрическите тротинетки бяха представени като практично и екологично решение за микромобилност в градовете, предлагащо удобство, скорост и нулево замърсяване. Безконтролното им използване, предимно от непълнолетни, обаче доведе до необходимостта от предприемане на мерки, подобни на тези в други европейски държави.

Title ПЪРВО В ПИК TV! Пеевски: Виждате ли какво става? Рашков с пуделите с пачките и контрабандата в Митниците е трябвало да стане председател на парламента и служебен премиер (ВИДЕО):
Лидерът на ДПС-Ново начало Делян Пеевски дава брифинг в НС по горещи теми."Наблюдавате ли какво става вътре. Какви интимни разговори са водени. Битката вътре е за служебен премиер. Да го решават и да вървим на избори. Рашков с пуделите и пачките, от контрабандата с Митниците, да бъде председател и служебен премиер", обяви той."Това вътре е нещастие. Трябва да вървим на избори и хората да изберат някой, който ясно да управлява. Ако изберат нас, ще  поемем отговорност да управляваме", каза Пеевски."Изборите са легитимни. Тези, които ги оспорват, защо стоят тука?Ако изборите са нелегитимни, защо стоят в парламента? Да стават, да излизат и да отиваме на изборите", отсече председателят на ДПС-Ново начало."Надявам се на следващите избори да бъде избран ясен победител, който да поеме отговорност хората да живеят добре и да се грижи за България. Ако сме ние, ще го направим", завърши той.

Title Политолог с убийствен коментар пред ПИК TV: ИТН и Възраждане да внимават с ППДБ! Тази партия е забила нож в гърба на всеки партньор:
В паралмента е новото старо, това сме го гледали вече няколко пъти и почти не е интересно. Нещо като се повтаря през четири месеца става безинтересно на хората. Дали ще има председател на парламента, е трудно да се каже. Това, което трябва да се подскаже на всички партии е, че, когато ППДБ се намесят в нещо, обикновено удрят един здрав нож в гърба на всичките си съюзници, които са имали до сега. Ако се върнем назад през тези четири години ще видим, че ППДБ успяха да се скарат с всички. Такъв коментар направи политологът Николай Николов в предаването "Видеовръзка с Цветан Фиков по ПИК TV.Той припомни, че всеки, който се е допрял до тази партия, включително и създателят им Румен Радев, накрая е бил предаден и са му забили нож в гърба. По думите му трябва да се внимава с цената на тяхната подкрепа, защото накрая не е ясно какво ще поискат."Всички партии започнаха да говорят предизборно веднага след като станаха ясни резултатите от тези избори. ПП първи започнаха да говорят предизборно, спряха да говорят за равно отдалечен премиер, което беше поредната им глупост и сега говорят за някакъв технически председател на Народното събрание. Хората обаче трябва да знаят, че ние сме парламентарна република и на практика председателят на Народното събрание е първият човек в държавата, а не сме президентска република. Този председател ще управлява парламента и трябва да се внимава кой се избира", допълни Николов.Политологът припомни, че в екзотичните идеи на ППДБ са били и ротационен министър-председател, както и ротационен председател на парламента, включително и нещото наречено сглобка или уйдурма, което е можело още да управлява, ако отново ППДБ не са го свалили. По думите му и ИТН, и Възраждане трябва много да внимават какво правят с ППДБ защото, ако сега изберат председател на парламента с ППДБ, не се знае какво ще се случи след това."И те ще получат нож в гърба. Това е специалитетът на тази коалиция и трябва много да се внимава. Погледнете София, те и тук се изпокараха с партньора си Спаси София. Те се самообявяват за красиви и умни, за добри сили, за някакъв супер елит и останалите за тях са втора ръка хора. Затова винаги трябва да е на тяхното, въпреки че имат малко депутати. Днес е годишнина и от свалянето на правителството на Филип Димитров. Другия, с когото трябва много да се внимава, това е партията на Доган. Именно ДПС свали това правителство, те оттеглиха и подкрепата си към правителството през 2013 година. Ако хората на Доган се включат в тази подкрепа, ИТН трябва много да внимават, за да не се каят после", завърши Николай Николов.Целия разговорор гледайте във видеото:

Title Le Figaro: Ракетите ATACMS трябва да бъдат насочвани от западни оператори. А Русия ще ги атакува:
Два дни след американската зелена светлина Украйна беше обвинена във вторник от Русия, че е изстреляла шест ATACMS по военен обект в руския граничен регион Брянск. Съобщава се, че ударът е станал през нощта от понеделник срещу вторник, в 3:25 сутринта. Пет ракети са били унищожени, а шеста е била повредена от руската противовъздушна отбрана, се казва в прессъобщение на руското министерство на отбраната, което уточнява: "Фрагменти паднаха в техническата зона на военен обект в района на Брянск, причинявайки пожар, който бързо беше ликвидиран."В неделя Съединените щати дадоха разрешение на Украйна да удря с ракети ATACMS дълбоко в руска територия, както разкри New York Times. Решаваща стъпка, изисквана отдавна от Киев, който вече разполагаше с американски ракети ATACMS.Всъщност още на 11 септември 2023 г. американски служител обяви пред ABC News изпращането на тези ракети с голям обсег в Украйна. Месец по-късно Wall Street Journal обяви първото им използване в бойни действия.Белият дом вдигна ветото си в отговор на разполагането от Русия на 10 000 севернокорейски войници. Тази ескалация на конфликта е причинена от големите загуби на воюващите страни.Последните версии на ATACMS, което означава армейска тактическа ракетна система, полубалистични ракети земя-земя, имат обсег от повече от 300 километра. Те влизат в експлоатация през 1991 г. по време на първата война в Персийския залив, по време на която демонстрират своята ефективност.Повече от 450 от тези ракети бяха използвани при нахлуването в Ирак през 2003 г. Производството им е прекратено през 2007 г., като те трябва да бъдат заменени от ново поколение ракети - Precision Strike Missile.Конфликтът в Украйна, особено развитието му след 24 февруари 2022 г., ги върна на фронтовата линия. Тези ракети могат да бъдат изстрелвани с помощта на система, използвана и в този конфликт - ракетната система за многократно изстрелване HIMARS.Съединените щати не искаха да доставят този тип боеприпаси на Украйна, опасявайки се, че Владимир Путин ще приеме това като ескалация или съучастие. Още повече, че стопанинът на Кремъл още през юни увери, че разрешаването на удари по руска територия ще означава, че "страните от НАТО са във война с Русия".Но Москва, въвличайки Северна Корея във войната, прекрачи границата. Разрешаването на тези удари трябва да има бърз ефект."Когато американците упълномощиха Украйна да стреля в дълбочина на 80 километра в Русия, за да отговори на атаката срещу Харков (миналия май), офанзивата на Кремъл спря незабавно", обясни Ксавие Тителман, бивш военен и коментатор, пред Le Фигаро.Междувременно използването на тези оръжия "със сигурност изисква участието на западни оператори", каза пенсионираният генерал Шованси. Те ще трябва да работят близо до фронтовата линия и рискуват да бъдат пленени. И при всички случаи могат да бъдат обект на атаки от руска страна."Русия също така ще може да обвини Запада в пряко участие във военните действия, ако бъде ударена важна цел", добави генералът. А това е ситуация, която съюзниците на Украйна биха искали да избегнат.

Title ПОРЕДНИЯТ "МЪЖКАР": Задържаха насилник, ударил съпругата си в Шуменско:
Малко след 18 часа снощи в дежурната част на РУ- Каолиново  е приет сигнал от 48-годишна жена от село Гусла за домашно насилие.Към адреса в селото е насочен полицейски екип. На място било изяснено, че съпругът й, 55-годишен мъж я ударил.Задържан бил за срок до 24 часа в полицейския арест в Каолиново.За извършено престъпление по чл. 131 ал. 1 т. 5 А от НК е образувано досъдебно производство.

Title СТРАСТИ В ПАРЛАМЕНТА! Депутатите на "Възраждане" се заливат от смях заради Кирил Петков, а Борисов... (НА ЖИВО/СНИМКИ):
Изборът на председател на Народното събрание нажежи страстите в пленарна зала. По време на дебатите се разрази дискусия между Костадин Костадинов и Цончо Ганев, от една страна, и Кирил Петков - от друга.В един момент от трибуната съпредседателят на "Промяната" Кирил Петков изръси, че големият проблем на "Възраждане" бил, че работят с ГЕРБ. Думите му на фона на това, че именно ППДБ бяха в управленско мнозинство с ГЕРБ, разсмяха до припадък Костадинов и депутатите му.Разочарован от нивото на дебатите, лидерът на ГЕРБ Бойко Борисов не вдигна поглед нито веднъж. През цялото време той рисуваше нещо на листче.ГЛЕДАЙТЕ НА ЖИВО ПО ПИК TV!

Title Екшън в София: Дилъри бягат след продажба, блъскат патрулка и раняват полицай:
Полицейска акция e проведена вчера в столичния квартал „Надежда“. Тя е била срещу престъпления, свързани с наркотични вещества.Краминалистите от СДВР са задържали двама рецидивисти за притежение и разпространение на дрога. Иззето е голямо количесто различни по вид наркотици.На място е задържан клиент след покупко-продажа. В него е открита марихуана. Малко по-късно са открити и двамата дилъри, които се опитвали да избягат с автомобил, потвърдиха от СДВР.Последвало е кратко преследване, шофьорът на опитващата се да се измъкне кола, обаче блъснал патрулката. И двамата дилъри - на 39 и 40 години, са задържани, предаде бТВ.Те са криминално проявени с голям брой регистрации за кражби, разпространение на дрога и за подпомогане на незаконно пребиваващи в страната мигранти.Преди ареста задържаните направили опит да изхвърлят част от наркотиците. Установено е, че шофьорът е неправоспособен.При инцидента е пострадал леко полицай, който е откаран в болница, а по-късно е освободен.При последвалите следствени действия в жилището на единия от задържите са открити три килограма марихуана, над 3,5 кг амфетамини, повече от 150 таблетки екстази, синтетитчна дрога, други таблетки, електронна везна и пари.По случая е образувано досъдебно производство.

Title Главчев: Не съм домоуправител, нито МС е домсъвет, за да решаваме семейни скандали за имоти:
Макар че не по мое желание съм попаднал в една "домова книга", както я наричат, но аз не съм домоуправител, нито вие сте домсъвет, за да решаваме семейни политически скандали, както и междусъседска завист за имоти. Това заяви премиерът Димитър Главчев в началото на редовното заседание на Министерския съвет.Служебният премиер визира спорът около сградата, бивша централа на НДСВ. Миналата седмица след решение на кабинета беше разпоредено тя да бъде освободена от три държавни институции. Така от нея за няколко дни се изнесоха структури на НАП, Агенцията за публични предприятия и контрол и Българската агенция за инвестиции. Разяснения за това как се е стигнало до даването на „ДПС – Ново начало” на сградата на „Врабча” 23, Главчев даде още вчера, но днес обясни отново:„Няма нито ново начало, нито старо начало в преписката за предоставяне на имот. Има ПП ДПС, с двама съпредседатели единият е подал искане до областния управител на София и от там се е задвижила процедурата и е отишла в МРРБ”.И бе категоричен, че Делян Пеевски не му се е обаждал по телефона за този имот, за разлика от други ръководители на партии, които са ми се обаждали за съдействие.  „И още не съм си взел почерпката, защото не съм си свършил работата”, коментира Главчев.Според него служебният кабинет е единствената институция, която си върши работата и „затова са тези яростни атаки от страна на тези, които не са си свършили работата”.„Не знам и днес дали ще изберат председател на НС. Не е проблемът на служебното правителство, че не се избира редовно правителство”, поясни министър-председателят.

Title Лидерът на ДПС-Ново начало Делян Пеевски с голямо признание - медал за особени заслуги към украинския народ:
Н.Пр. Илашчук благодари за подкрепата на председателя на ДПС – НОВО НАЧАЛО Делян Пеевски по време на 1000-та дни от руската агресия в Украйна.

Title Зеленски: Украйна ще загуби, ако САЩ спрат да помагат:
Киев и европейските му съюзници се опасяват, че ангажиментът на Вашингтон към Украйна може да бъде отменен с встъпването във власт на новоизбрания американски президент Доналд Тръмп в Белия дом през януари, посочва АФП."Ако те спрат (помощта си), аз мисля, че ще загубим. Разбира се, ще се държим, ще се борим (...), но мисля, че това няма да е достатъчно, за да оцелеем", заяви украинският лидер пред американската телевизия, чиято аудитория в САЩ е съставена предимно от консерватори, отбелязва АФП.

Title ГОРЕЩО В ПИК TV! Борисов: Победата на ГЕРБ никой не я оспорва. Да не мислите, че на Радев му се прави партия (ВИДЕО):
Лидерът на ГЕРБ Бойко Борисов говори пред медиите от кулоарите на парламента по актуални теми.Изобщо не става въпрос за избор на председател и работещ парламент. Самите вие, самите ние казахме, че тези избори са нелегитимни. Ами ако решението на КС е обратно на това, което си мислим? Не трябва да чакаме нищо. Когато говорят всички трябва да си мерят приказките, започна Борисов."Червена линия, кордон с този, кордон с онзи... всички ще завършат така, както завършиха нашите, освен ако няма нещо няма договорено в джамия или манастир“, продължи той коментирайки какво ще се случи на разговорите между останалите партии по-късно днес, инициирани от "Възраждане“.Според Борисов, разни политически анализатори обикаляли по телевизиите и всявали разделение като казвали кое не може да стане и да се случи, а не дали може и как трябва да се случи."Няма да коментирам кой какво му хрумнало и какво съм казал. Реално не може да се направи бюджет, трябва да се тегли пак заем, дупката е 18 млрд. Интересува ме всичко, което хората днес ги интересува, интересува ме безводието. Ние не можем да изберем парламент, не можем да изберем правителство, как ще изберем ВСС в този парламент?“, попита Борисов.Победата на ГЕРБ никой не я оспорва. Като стигнем до мандатите, пак ще сме тук, подчерта Бойко Борисов."Да не мислите, че на президентът Радев му се прави партия? Ще попадне в парламента с 18 млрд. дълг и вече с реални протестни действия, не някой да се хвали, на полицаи, на военни, на лекари, на учители, днеска таксиметрови шофьори... Хората няма да търпят за едно, второ или трето. Този главен прокурор аз съм най-потърпевш заради Костинброд“, завърши Бойко Борисов.

Title Задържаха мъж за побой над съпругата му в Разград:
Пострадалата 49-годишна жена е транспортирана в разградската болница и след оказана медицинска помощ е освободена за домашно лечение.По случая е образувана проверка.

Title Над 3800 лева събраха за пострадалите строителни работници:
Парите се набираха в помощ на пострадалите при паднало скеле на строителна площадка в София в неделя миналата седмица. Тогава няколко души пострадаха, а един загина, припомня БНР.“Семействата са крайно бедни и нямат възможност да поемат лечението на близките си”, каза ромският общественик Стефан Лазаров.Набраните вчера пари са 3809 лв., като 1200 лв. от тях ще бъдат предадени на семейството на единия от пострадалите - Кирил, който вече е изписан от болница, но трябва да продължи лечението си и няма да има възможност да работи, докато се стабилизира.Другите 2600 лв. ще бъдат дадени на семейството на Румен, който е в тежко състояние и кома. Необходимо е, след възстановяването му, да му бъдат направени няколко операции, съобщи Лазаров.Роднините на починалия Юли са благодарили, но са отказали помощ, за да може да се помогне на по-бедните семейства, каза още Стефан Лазаров.

Title Томислав Дончев с ПЪРВИ ДУМИ за избора на параментарен шеф: По-големите е редно да правят по-малки компромиси:
По думите му, ГЕРБ винаги върви напред. Коментарът му дойде на въпрос може ли да се направи стъпка назад.Припомняме ви, че  днес депутатите ще направят пореден опит да изберат председател на Народното събрание. Първото заседание на новите депутати започна миналия понеделник и работата на парламента зацикли на първата точка заради липсата на консенсус кой да застане начело на парламента.Няма ясна индикация за коренна промяна на нагласите.

Title ГОРЕЩО В ПИК TV! Николай Нанков не вярва, че ще изберат председател на парламента! Тома Биков: Позицията на ППДБ ми е странна, защото... (ВИДЕО):
Депутатите от ГЕРБ Николай Нанков и Тома Биков коментираха на влизане в парламента шансовете днес да бъде избран председател и да се отпуши работата на 51-вото Народно събрание."Не съм оптимист", каза Нанков и добави, че ще си проличи защо не е оптимист след малко в пленарна зала."Дори и с подкрепата на АПС и ППДБ, очевидно нямат гласове за Силви Кирилов", коментира Тома Биков.
"ППДБ имат позиция, която ми е странна. Казват ни: "Моля, подкрепете Силви Кирилов, за да го подкрепим и ние", уточни депутатът от ГЕРБ."Или ще има председател, подкрепен от ГЕРБ, или от "Възраждане". Това са двата варианта", заключи той."Не съм оптимист, защото виждате какво правят ППДБ. Нямам думи да опиша колко отвратително е поведението им", каза Бранимир Балачев."Правят опити за колаборации между групи с различни идеологии. Дори и да се случи нещо такова, то няма да просъществува дълго", добави депутатът от ГЕРБ, който днес празнува и рожден ден.

Title Ботев Пловдив си хареса вратаря на Ловеч:
Ботев Пловдив е хвърлил око на вратаря на Ловеч Ивайло Неделчев, твърди Novsport.“Канарчетата“ разполагат под рамката на вратата с датчанина Ханс Бернтат и естонеца Матвей Игонен, но и двамата показаха доста колебливи изяви в някои от мачовете, които играха. И с оглед на факта, че надолу по втория и третия отбор няма вратар, който да е готов да застане под рамката, тимът се оглежда за още един български страж.Неделчев е преминал през академиите на Левски и ЦСКА, а през миналия сезон пази изключително силно във втория тим на “червените“, който се подвизаваше в Югозападната Трета лига.В крайна сметка след силния си сезон доста изненадващо се реши да не се разчита на него, но той премина в Ловеч, където пази изключително силно под вещото ръководство на треньора на вратарите Витомир Вутов.Неделчев е висок 197 сантиметра и е роден през 2005 година. През този сезон във втория ешалон той е изиграл 14 мача в които е допуснал 11 попадения и има 6 сухи мрежи.

Title ППДБ отряза "Възраждане" за разговори за правителство:
Съпредседателят на ПП-ДБ Николай Денков изпрати писмо до лидера на "Възраждане" Костадин Костадинов, в което заявяват, че няма да участват в разговори за съставяне на правителство.Причините, които са посочени са: непреодолимите различия по отношение на членството на България в ЕС и НАТО."Това възпрепятства възможността за конструктивен и ползотворен разговор, който би могъл да доведе до общо управление", допълва Николай Денков.

Title ИДВА ЛИ АПОКАЛИПСИС? Вучич смразяващо: Путин няма да се поколебае да използва ядрено оръжие:
Руският президент Владимир Путин няма да се поколебае да използва ядрено оръжие, ако Москва бъде застрашена, заяви сръбският президент Александър Вучич в изявление пред обществеността снощи, цитиран от националната телевизия РТС.“Ако Москва е заплашена, достатъчно добре познавам президента на Русия Владимир Путин и мога да кажа, че няма да се поколебае да използва ядрено оръжие. Очаквам, че действието на ракетите ATACMS в Брянска област в Русия вероятно ще предизвика действия по енергийните обекти и мостове на Днепър“, каза Вучич.Вчера Украйна нанесе удар по арсенал в руската Брянска област с доставени от САЩ ракети АТАКМС, след като Киев получи разрешение от оттеглящата се администрация на американския президент Джо Байдън в навечерието на ден 1000 от началото на войната.“Знаете, че винаги съм казвал, че като малка страна трябва да се скрием под някой камък, докато не премине бедствието, но не ме е срам да кажа, че смятам, че възможно най-скоро трябва да започнат преговори за примирие, за мир, защото по-нататъшен конфликт ще ни доведе до световна катастрофа“, посочи Вучич.Той допълни, че Сърбия изобщо не е подготвена за такъв конфликт по отношение на бомбоубежищата. По думите му страната разполага с бомбоубежища с капацитет 257 000 души и ще трябва да се работи върху приспособяване на различни пространства, за да се осигури място за милион, милион и половина души.Сръбският президент отбеляза още, че Сърбия трябва да се подготви не защото очаква да бъде нечия цел, а защото ако някой на разстояние от 500 до 1000 км се окаже нечия цел, същото се пише и на Сърбия. Той допълни, че е наредил резервите в продоволствие в сръбската войска да бъдат увеличени със 150 процента.

Title Калин Стоянов от ДПС–Ново начало РАЗКРИ ИСТИНАТА за самоубийството на полицая: Кой е истинският убиец - престъпникът има повече права от този, който се опитва да го спре:
В понеделник столичен полицай на 34 години сложи край на живота си, след като миналата година застреля в гръб 18-годишно момче, заподозряно за участие в грабеж. Основната версия за самоубийството е, че служителят на МВР изпаднал в ужас, защото срещу него било повдигнато обвинение за умишлено убийство и най-вероятно е щял да влезе в затвора.Ето какво пише Калин Стоянов в профила си във "Фейсбук":Изчаках 2 дни, с надеждата повече медии и журналисти да отразят изключително тежкия инцидент, сполетял един млад и доблестен полицай от СДВР. Уви!
В случаите, когато полицай е нарушил закона, медиите и цялата мрежа гърмят от сутрин до вечер, а в случаите, когато има пострадал полицай при изпълнение на служебните си задължения следва единствено мълчание.Преди повече от година полицай от 04РУ-СДВР, изпълнявайки служебния си дълг, при задържане на лице извършило престъпление, не изпълняващо полицейски разпореждания и в опит да избяга от полицията, правомерно използва огнестрелно оръжие, в една от хипотезите предвидени от закона за МВР. Правомощие на полицаите, което избягват да прилагат заради подобни ситуации. За съжаление колегата прострелва смъртоносно лицето, което няколко часа преди това е извършило пореден грабеж в района на кв. Лозенец.Спомням си много добре, как в продължение на повече от месец всички медии, журналисти, различни анализатори, специалисти, бивши министри на МВР и куп други всезнайковци, денонощно коментираха ситуацията и остро критикуваха действията на полицая и тези на МВР, като цяло. Тогава проведох лична среща с този млад колега в министерството, заявих моята подкрепа и твърдо застанах зад него.До ден днешен съм на мнение, че той използва оръжието си правомерно, така както закона го изисква и му позволява.В нормалните държави, в които има закон и ред, при подобни ситуации, полицаят не носи наказателна отговорност. В нашата България първо го осъдиха медиите, после обществото и за финал държавните институции.
Пред свършен факт разбирам, че на полицая е повдигнато най-тежкото обвинение - квалифициран състав за умишлено убийство, което довежда до неговото жестоко и показно самоубийство в полицейска униформа.Питам се в тази ситуация на ужасна човешка трагедия, кой всъщност е истинският убиец?Къде отива смисъла на закона, когато престъпника има повече права от този, който се опитва да го спре?Къде отива смисъла на закона, когато следящият за изпълнението му бива разпънат на кръст, защото използва инструментите, дадени му от същия този закон?Всеки ден сме свидетели на убийства по пътищата, причинени от шофьори употребили алкохол и/или наркотици, за които се повдигат смешни обвинения за убийство по непредпазливост, а върху човек, изпълнил служебния си дълг се стоварва цялата строгост на закона. Пълно безумие!!!!Моите най-искрени съболезнования към близките на Димитър Петров, който завинаги остана на 34 години! Дълбок поклон!!!

Title Реал Мадрид се отказа от зимен трансфер на Трент Александър-Арнолд:
Реал Мадрид няма да се опита да привлече защитника на Ливърпул Трент Александър-Арнолд през зимния трансферен прозорец, съобщи испанският портал "Релево".Ръководството на мадридския клуб е решило да не подписва с нови играчи тази зима, за да спести пари за летния трансферен прозорец.Също така се подчертава, че полузащитникът Орелиен Чуамени, който желаеше да се премести във Висшата лига, ще остане засега и ще замести контузените централни защитници на Реал.

Title ИЗВЪНРЕДНО И ПЪРВО В ПИК TV! Акция в къщата на Киро Японеца (СНИМКИ/ВИДЕО):
По информация на ПИК Японеца и семейството му в този момент се намират в имота, където вървят обиски.Пред палата на ромския барон има десетина автомобила на МВР, както и тежковъоръжени служители.Акцията е на Столичната дирекция на вътрешните работи. На място има екипи и на прокуратурата.Припомняме, че около Японеца се разшумя отново през последните месеци, след като стана ясно, че Кирил Петков и Николай Денков отидоха на крака в ресторанта на шурея на ромския барон - Януш Йорданов-Оси. Това се случи по време на предизборната кампания.Киро Японеца е свързан с "Продължаваме промяната" и по друга линия. През 2015 г. босът дава цял етажа от една от бизнес сградите си под наем на фирма, свързана с Асен Василев.ОЧАКВАЙТЕ ПОДРОБНОСТИ В ПИК!

Title Възрастна жена бере душа в болница след пожар:
84-годишна жена пострада тежко при пожар в дома й, пламнал около 18 часа на 19 ноември. Огънят тръгнал от печка на твърдо гориво в къщата на жената в самуилското село Голям извор.Пламъците унищожили целия покрив с площ 100 кв м. С изгаряния по ръцете и тялото пострадалата е транспортирана в "Медика“ – Русе.Настанена е за лечение с втора и трета степен изгаряния, с опасност за живота. Причините за пожара и нанесените щети са в процес на изясняване. Води се досъдебно производство по чл.331, ал.1 от НК.

Title ТРАГЕДИЯТА В КЛАС: Проговори директорката на фаталното 139-о училище в София:
11-годишна ученичка от столичното 139-о ОУ “Захарий Круша“ внезапно издъхна в клас. Трагедията се разигра във вторник.“Всички сме в шок“, разказа от Словения пред “Телеграф“ директорката на училището Румяна Дончева.В едно от междучасията Изабела тъкмо започвала да се храни и получила силно главоболие, придружено с повръщане. “Веднага са извикали сестрата. Учителката се е обадила на Бърза помощ два пъти. Детето всъщност почива при лекарите от Бърза помощ“, уточни Дончева.По думите й децата били изведени, за да не гледат. „Това детенце дойде тази година от Испания. Нямаме информация да е имала здравословни проблеми“, посочи още директорката. “Голяма трагедия. Душичката на 4 декември щеше да има рожден ден. Съболезнования на близките“, добави тя.По думите й със съучениците на починалото момиче работят психолози. “Заместниците ми са написали доклад. Информирали сме г-жа Кастрева и министерството“, каза Дончева. Тя обясни, че в класната стая е имало камера. Записите са предоставени на органите на реда.Веднага след подаването на сигнал на тел. 112 на място пристигнали и полицаи от 4-то РПУ. От СДВР допълват, че криминалистите изгледали записа от камерата, разпитали всички деца и учители дали са видели нещо необичайно в момиченцето. Всички били категорични, че Изабела била по-свита, защото не говорела много добре български.Станало ясно, че най-лошото се е случило, докато тя си откопчавала раничката, за да си извади закуската. На починалото дете ще бъде направена аутопсия, за да се установи причината за смъртта.

Title КРАЙ НА СПЕКУЛАЦИИТЕ: Гуардиола преподписа с Манчестър Сити:
Мениджърът на Манчестър Сити Пеп Гуардиола е сключил нов едногодишен договор с опция за удължаване с още една година.Настоящият контракт на 53-годишния специалист изтичаше в края на сезона, но ако новите условия бъдат изпълнени, Гуардиола ще прекара над десетилетие начело на клуба. Официално съобщение за подписването на договора се очаква в близките дни, твърди The Athletic.През последните месеци се спекулираше, че Гуардиола може да напусне Сити в края на кампанията заедно с директора на футболните операции Чики Бегиристайн. През октомври беше потвърдено, че Бегиристайн ще бъде заменен от Уго Виана, който идва от Спортинг Лисабон.Гуардиола пое Манчестър Сити през 2016 година след успешни периоди в Барселона и Байерн Мюнхен. Под негово ръководство клубът спечели 18 трофея, включително шест титли от Висшата лига и първия си трофей от Шампионската лига през 2023 година.След четири години в Барселона и три сезона в Байерн, Гуардиола вече е в деветата си година начело на Манчестър Сити.В момента Сити заема второ място в таблицата на Висшата лига с 23 точки от 11 изиграни мача, на пет точки зад лидера Ливърпул. Тимът обаче е в най-лошата си серия от поражения при Гуардиола, с четири поредни загуби във всички турнири.“Това е трудно предизвикателство, но съм тук. Очаквахме тежък сезон от самото начало. Но така стоят нещата. Харесва ми, обичам го и ще направя всичко възможно да мотивирам играчите си и да се справим“, заяви Гуардиола след загубата с 4:1 от Спортинг в Шампионската лига.

Title Китара на Пол Маккартни на търг в Лондон:
Реликви от цял свят ще бъдат продадени на аукцион днес в Лондон.Търгът ще продължи два дни и ще включва много развлекателни и колекционерски съкровища.Пол Маккартни екзалтира публиката в Аржентина, през декември ще зарадва феновете в Европа
Сред тях са китара на Пол Маккартни.Каска, подписана от седемкратния световен шампион във Формула 1 Михаел Шумахер и книга с ограничено издание за покойната бразилска футболна звезда Пеле, която е оценена на стойност между 1000 и 2000 паунда.

Title ЗАСЛУЖАВАТ ЛИ? Депутатите, президентът, премиерът и председателят на НС с бомбастични заплати, докато средната за страната намалява:
Данните от НСИ показват, че възнагражденията на народните представители се увеличават
Парламентът не започва работа по същество, но заплатите на депутатите растат, а средната за страната спада. Темата коментираха математикът д-р Лъчезар Томов и журналистът Христо Николов.7080 лв. е основната депутатска заплата. Ако народният представител е доктор, парите се увеличават с 5%, а ако членува в комисия, тя нараства до 8142 лв. Ако той има над 20 години стаж, месечното му възнаграждение скача до 10 195 лв. Всеки депутат взима приблизително 4500 лв. за странични разходи, предава nova.bg.Месечните възнаграждения на председателя на Народното събрание и на премиера са по 10 973 лв., а това на президента - 14 160 лв. Уточнено е, че заплатите са брутни.В същото време средната заплата у нас за първи път намалява на тримесечна база, сочат данни на Националния статистически институт.„Основната депутатска заплата се изчислява като се умножи по три средната заплата за предходното тримесечие в обществения сектор. В него обаче влизат и всички работещи в бюджетния сектор, включително и общинската администрация. За последното тримесечие сметката показва, че тяхната заплата се увеличи с 1.5%, което не е нещо необичайно. Имало в случаи на увеличение с 18-19 на сто”, коментира Николов. „В публичния сектор има ръст, за разлика от частния”, уточнява д-р Томов.Той пресметна, че за един ден, в който Народното събрание не произведе реални законопроекти и не гласува закони, държавата губи средно 150 000 лв. в заплати на депутатите.

Title Кремъл алармира: Откритата по време на Карибската криза „гореща линия“ между Русия и САЩ в момента не се използва:
Специалната гореща линия за потушаване на кризи между Москва и Вашингтон в момента не се използва, заяви говорителят на Кремъл Дмитрий Песков, цитиран от Ройтерс, в контекста на нарасналото напрежение по въпроса с ядреното оръжие.Тази телефонна линия е въведена през 1963 година за изглаждане на недоразуменията, породени от Кубинската ракетна криза, разразила се година по-рано, с директна връзка между лидерите на САЩ и тогавашния Съветски съюз, посочва световната агенция."Имаме специална защитена линия за комуникация между президентите на двете държави - Русия и САЩ. Дори може да се осъществи и видеоконферентна връзка", каза Песков пред руската агенция РИА в изявление, разпространено днес. На въпрос на агенцията дали тази гореща линия се използва в момента говорителят на Кремъл отговори с "не".Западът продължава да използва Украйна като инструмент за нанасяне на поражение на Русия, заяви още за РИА Песков."Западните политици продължават своята линия, насочена към нанасяне на стратегическо поражение на нашата страна", каза той по повод написаното в медии, че Вашингтон е дал разрешение на Киев да използва произведени в САЩ тактически балистични ракети с голям обсег АТАКМС за удари дълбоко във вътрешността на Русия."И, разбира се, те използват Украйна като инструмент в ръцете си, за да постигнат своите цели", добави Песков.

Title САЩ затварят посолството си в Киев:
Междувременно президентът на САЩ Джо Байдън е одобрил използването на противопехотни мини за забавяне на руския напредък.

Title Меси ще има нов треньор в Интер Маями:
Голямата звезда Лионел Меси ще има нов наставник, след като Тата Мартино е решил да си тръгне по лични причини.Интер Маями събра най-много точки сред всички участници в редовния сезон на Мейджър лийг сокър (МЛС) този сезон, но отпадна още в първия кръг на плейофите.Херардо Мартино води отбора от 2023 година, информира още "Гонг“.

Title Обща стачка блокира Гърция:
Гърция е блокирана от обща национална стачка. Спря сухопътният и морският транспорт.Поредната обща национална стачка, организирана от синдикатите, обхвана днес Гърция. Всички пристанища на страната са блокирани, съобщават от федерацията на моряците. Железничарите спряха влаковете. Училищата остават затворени. Държавните болници обслужват само спешни случаи. Не работят и държавните учреждения. В цялата страна по обяд ще се проведат протестни демонстрации.Общите искания на синдикатите включват мерки за справяне с високите разходи за живот.Профсъюзите и опозицията настояват за сключване на колективни трудови договори във всички сектори, както и борба с картелите на пазара.Синдикатът на държавните служители иска връщане на 13та и 14-а заплата, както и по-високо възнаграждение.Властите препоръчват да не се влиза в центъра на градовете по време на протестите.

Title Дрогиран шофьор падна с колата си в подлез във Варна (СНИМКИ/ВИДЕО):
Шофьор от Шумен падна в подлез във Варна. Инцидентът е станал на бул. "Вл. Варненчик" с кръстовището с ул. "Г. Бенковски".Пробите за алкохол на водача са отрицателни, но за наркотици показват наличие на амфетамин, съобщават от полицията в морската столица.Според шофьора "спирачките на колата са отказали на 20-30 метра преди светофара и той за да избегне инцидент, отбил колата към тротоара без да предполага, че там има подлез".Няма пострадали при произшествието, посочват от Областната дирекция на МВР.Видео, публикувано във Фейсбук групата "Денонощна Пътна Помощ Варна" показва изтеглянето на автомобила през нощта над стълбите на подлеза.

Title Ясни са съперниците на България за плейофа в Лига на нациите:
Вече са ясни всички потенциални съперници на България в плейофа за влизане в група B на Лигата на нациите. Класиралите се на второ място в групите на Лига С срещат третите в групите от Лига В, които също са четири.От понеделник сигурните ни противници бяха Ейре и Словения, а след изиграването на последните мачове към тях се присъединиха Исландия и Грузия.Исландия загуби тежко с 1:4 при визитита си на Уелс в група 4 и завършиха със седем точки. Британците спечелиха групата с 12, а втори остана тимът на Турция с 11.Грузинците отстъпиха на Чехия с 1:2, а в същото време Украйна победи Албания като гост със същия резултат, което остави Хвича Кварацхелия и компания на третата позиция в група 1.Жребият ще бъде изтеглен на 22 ноември в Нион. Срещите са предвидени за 20 и 23 март 2025 г.Досега имаме противоречиви спомени от сблъсъците с опонентите.Нашите национали завършиха наравно 1:1 със Словения в приятелска среща преди Евро 2024. През 2018 "лъвовете" се изправиха срещу тях в Лигата на нациите, а двубоите завършиха 1:1 и 2:1 за България.С Ейре играхме за последно през 2020 г., отново за Лигата на нациите, като и двата мача завършиха с равенство - 0:0 и 1:1.Срещу Грузия в Лигата на нациите през 2022 г. записахме срамна загуба с 2:5 в Разград и равенство 0:0 в Тбилиси.Исландия срещнахме за последно през 2005, когато победихме с 3:2.

Title Избраха нов председател на Апелативния съд във Варна:
Двамата кандидати представиха концепциите си за стратегическо управление на съда и отговориха на множество въпроси на ВСС. Изказалите се членове на Съдийската колегия акцентираха на изключителните професионални и лични качества на двамата опоненти. Изразилите подкрепа за Марин Маринов дадоха ласкави оценки за лидерските му качества, организационни умения, иновативните идеи и отдадеността му на решаването на проблема с липсата на адекватна Съдебна палата във Варна. Адмирирана бе инициативността му в различни проекти, свързани със съдебната власт."В изказванията на колегите, а и в изложените становища на двамата кандидати, определено не се спомена нито един обективен факт, който да обуславя извода, че Апелативен съд - Варна се нуждае от някаква коренна, радикална промяна. Касае се за един съдебен орган с отлично работеща структура, с изявени професионални качества на съдийския състав, с опитен ръководен състав, с оптимизация в много широки сфери на дейност“, коментира председателстващия заседанието на Съдийската колегия на ВСС и председател на ВКС Галина Захарова.Марин Маринов е завършил право в Софийския университет. Кариерата му започва като младши съдия в Окръжен съд – Варна. След това последователно е съдия в Районния и в Окръжния съд. От 2014 г. до настоящия момент е председател на последния. Участвал е в множество работни групи, включително за въвеждането на задължителна съдебна медиация, за механизмите на възстановителното правосъдие, за оптимизацията на Единната информационна система на съдилищата, за изменение и допълнение в Закона за съдебната власт. Професионалната му квалификация включва области като дружественото право, търговската несъстоятелност, правата на интелектуалната собственост, детското и младежкото правосъдие, трансграничната организирана престъпност и др.

Title Генчев прави генерални промени в Левски:
Треньорът на Левски Станислав Генчев ще направи промени във всички линии за предстоящото домакинство на Локомотив София, пише "Тема Спорт".Двубоят на стадион „Георги Аспарухов“ е в събота от 17:30 часа. Наставникът на сините иска да извърши ротации по състава си с цел да се излезе от кризата, която налегна тима в последните кръгове преди паузата за националните отбори и инкасирането на три поредни загуби в първенството.Единствено промяна няма да настъпи на вратарския пост, където под рамката ще продължи да бъде Матей Маркович въпреки продължаващото неубедително представяне от пристигането си на „Герена“.В защита Генчев може да прибегне до ротация заради по-късното прибиране и дългото пътуване на Кристиан Макун заради ангажиментите му с националния тим на Венецуела. На негово място може да действа Келиан ван дер Каап, който остана неизползвана резерва срещу Септември София (2:3). Нидерландецът е измъчван от проблем в коляното, но за момента това не му пречи да взима участие в мачовете.Останалите трима изпълнители в отбрана ще са Кристиан Димитров и Цунами. Бразилецът може да действа и пред защитата на мястото на Карлос Охене, който събра много негативи след поражението от Септември и не е изключено да седне на пейката. Ганаецът също е с травма в коляното и ще трябва да се оперира през зимата. На неговата позиция може да действа и Клемен Икенна, който също не е убедителен.На левия фланг ще се завърне Майкон, който страдаше от травма, а отдясно ще действа Алдаир. В средата на терена обаче ще има промени и Фабио Лима ще загуби титулярното си място за сметка на Асен Митков.Няма да е изненадващо и ако Джавад ел Джемили седне до бразилеца, а Марин Петков си партнира с младежкия национал. На върха на атаката Алекс Колев отново ще бъде незаменим, а до него по всяка вероятност ще е Евертон Бала за сметка на Мустафа Сангаре. Французинът се очаква да бъде ползван отново като жокер, но Генчев може да предпочете и него като вариант за титуляр.

Title Рафаел Надал се сбогува с тениса: Искам да бъда запомнен като добър човек:
"Титлите, статистиката… те са там. Искам хората да ме запомнят като добър човек от едно малко градче в Майорка. Имах късмет, че моят чичо ме учеше като дете и че имах семейство, което през цялото време ме подкрепяше. Едно дете, което следваше мечтите си и работеше възможно най-здраво", заяви развълнуваният Надал."Много хора се трудят здраво и дават най-доброто, но аз съм от късметлиите, на които животът даде възможността да живеят от тениса и да го изживеят. Запомнете ме като добър човек и като дете, което постигна повече от това, за което мечтаеше", допълни спортистът.Той има 22 спечелени титли от Големия шлем, включително рекордните 14 от "Ролан Гарос". Завоювал е 16 трофея от "Мастърс", олимпийски златен медал и 63 титли на клей. Той е един от тримата мъже, спечелили Кариерен Златен шлем на сингъл.Надал държи рекорда за най-дълга серия на клей в Оупън ерата (започнала през 1968 г.) с 81 поредни победи на червени кортове и си спечели прозвището Краля на клея. Общата му статистика сочи 92 спечелени трофея, което го нарежда пети в света от началото на Оупън ерата.

Title Километричните опашки от тирове към Капитан Андреево продължават:
Четвърти ден продължават километричните колони от товарни автомобили на границата ни с Турция.Те започнаха да се трупат в неделя сутринта и не намаляват. Това води и до проблеми за пътуващите, защото придвижването е опасно. Само вчера станаха два инцидента.Шофьорите на камиони стоят с дни без вода, храна и тоалетни. Колоната в сряда сутрин стига на около 20 км от граничния пункт „Капитан Андреево”. До вторник обаче тя беше 40 км. Полицията непрекъснато пренарежда тировете.Началникът на “Пътна полиция” – Хасково Димо Чобанов апелира шофьорите да се придвижват с повишено внимание, показа Нова телевизия.

Title ПОЛИТИЧЕСКА КЛАСА! Слави Трифонов вкара бодигарда си в парламента (СНИМКИ):
Човек от системата на МВР, дългогодишен най-добър приятел и доверено лице на Слави Трифонов, влезе в парламента. Бодигардът на Дългия и шеф на неговата охрана - Емил Трифонов, стана депутат, пише "България Днес". Новоизпечения народен представител от ИТН е заснет в залата, облечен в официален костюм със значката на партията и усмивка на уста.В момента именно Трифонов, който е адаш на Слави като фамилия, но без родниниски връзки, командва парламентарната група. Новият депутат е този, който замисля бъдещите стратегически ходове заедно с Дългия, твърдят хора от офиса на Слави. Доскоро гардът е бил съветник на Тошко Йорданов с ресор администрация, но вече е част от депутатите и не страда от липса на самочувствие."Емо е зевзек, на 51 г. е, на него може да се разчита. Създаде нашата фирма "Меч Секюрити", но от две години не е при нас. Изключителен професионалист от системата на МВР, хората могат да му имат доверие", каза за бившия си шеф Явор Наумов.Емил Трифонов е до Слави почти 30 години. Той е не само негов шофьор и бодигард, но и съветник, що се отнася до сигурността на Дългия. Спецът е градил доверие с шоумена още през най-активните години на Дългия покрай концертите, понеже доста голяма част от организацията по тях е била отговорност именно на Емил Трифонов.На последните избори Емил Трифонов влезе като водач от област Монтана. Симпатизанти и членове на партията твърдят, че благодарение на охранителя и добрата му комуникация със структурите на ИТН в цялата страна партията се връща на политическата сцена, след като за кратко отсъства и беше изпреварена дори от партията на Стефан Янев в 48-ото Народно събрание."Северозападът не е сметището на държавата. Той е олицетворението на живота в голяма част от България благодарение на политиките на управляващите партии досега, което трябва да се промени. Но мисля, че това няма да ме откаже да продължа да работя за нашите родители и деца, за България", казва Емил Трифонов, след като влезе в парламента.Шпиони в екипа на Слави хвана Емо Трифонов още по времето, когато Дългия бе водещ на "Шоуто на Слави" в Би Ти Ви. На една от оперативките си Слави и хората му бистрили новия сезон, когато именно Емил намерил касетофон, хванат с тиксо под масата. "Какво е това", поинтересувал се водещият, а разбирачи веднага пуснали записа. Оказало се, че има пробойна в екипа и Трифонов начаса уволнил хората, които се оказали виновници.Разигралата се случка не е първата, на която попада Дългия и екипът му. Хора, интересуващи се от живота на Слави, постоянно дебнели за подробности относно плановете му, спонсорите му и близкия му кръг. И друг път Трифонов е установявал пробойна и включването на името си в разни интриги, за които последно научавал. Това накарало водещия да е изключително дискретен в последните месеци преди и след последните избори.

Title Медиците в Италия на бунт - провеждат 24-часова национална стачка:
В Италия се провежда 24-часова национална стачка на медицинския персонал, която ще приключи днес в полунощ. Гарантирани са само спешните отделения и интензивните лечения. В Рим в 12 часа местно време е насрочен протестен митингСтачката е организирана от синдикатите в медицинския сектор. Засяга лекари, медицински сестри, акушерки и останалия немедицински персонал, както към националната здравна система, така и в частния сектор и също университетския медицински персонал.Над 1 милион здравни услуги са изложени на риск като посещения в клиники, рентгенови изследвания, планирани хирургични интервенции и др.Поводът за стачката е бюджетната програма на правителството, несъответното заплащане на труда, лошата му организация, спирането на плана за прием на 30,000 души медицински персонал, което намалява качеството на обслужването.Издания като Il Sole 24 ore, Open и др., се позовават на доклад на Организацията за икономическо сътрудничество и развитие като посочват, че положението в Италия "е на ръба на колапса и ще се влоши през следващите няколко години", защото "страната е сред държавите в Европа, които инвестират най-малко в сектора на здравеопазването като процент от БВП". Припомня се, че италианските лекари и медицински сестри избират други страни, където трудът им е уважаван, добре организиран и съответно заплатен.

Title Кабинетът одобрява промени в данъчното законодателство:
Служебното правителство вече обсъди с бизнес и синдикати предлаганите промени в данъчното законодателство. Промени в основните данъчни ставки не са предвидени, като Законът за ДДС не предвижда догодина да се запази ставката от 9 процента за ресторантьорите - тя бе въведена по време на Covid пандемията, a ставкатa за хляба и брашното от нула процента трябва да се върне на нормалните нива от 20 на сто.До 2030 година се предлага да се запази преотстъпването на корпоративния данък за фирмите в общини с по-висока от средната за страната безработица.Прецизират се и разпоредби, свързани с данъчните облекчения за родителите с деца, когато не е предоставено ползването на родителски права при развод или когато няма сключен брак между родителите.Създават се и разпоредби, които да възпрепятстват презапасяването на данъчно задължените с тютюневи изделия при влизане в сила на нови по високи акцизни ставки. Предлага се и санкция за юридическите лиза при необявяване на данъчна информация към Националната агенция по приходите.На заседанието си днес кабинетът планира да отпусне допълнително средства по бюджетите на няколко министерства, както и да приеме промени в Закона за храните и в Закона за движение по пътищата.

Title Патриарх Даниил ще посети отново Кюстендил:
Българският патриарх Даниил ще посети Кюстендил, предаде "Фокус“. С празнична вечерня ще започне честването на празника Въведение Богородично в катедралния храм "Успение Богородично“ – Кюстендил.Вечерното богослужение в навечерието на празника ще бъде предстоявано от Негово Светейшество Софийския митрополит и Български патриарх Даниил.Заедно с него ще съслужи Велбъждският епископ Исаак, втори викарий на Софийския митрополит и архиерейски наместник на Кюстендилска духовна околия.Негово Светейшество ще бъде посрещнат в храма в 16 часа, където ще отслужи патриаршеска празнична вечерня от 16:10 часа.Главата на Българската православна църква посещава Кюстендил за втори път. Първото му идване беше за празника Успение Богородично, когато стотици вярващи от Кюстендил и целия югозападен регион се стекоха към църквата в центъра на града.

Title Тръмп назначи и министър на търговията на САЩ:
Новоизбраният президент на САЩ Доналд Тръмп номинира Хауърд Лутник, съпредседател на предходния му екип, за министър на търговията - избор, който ще доведе до по-твърда позиция на бъдещата администрация по отношение на Китай.Лутник също така ще ръководи тарифната и търговската програма на страната, като ще носи допълнителна пряка отговорност за Службата на търговския представител на Съединените щати, заяви Тръмп в изявление.По време на предизборната кампания Лутник изрази подкрепа за 60% ниво на митата върху китайските стоки, заедно с 10% мито върху целия внос, информира БНТ.

Title СКОПИЕ УДАРИ ДЪНОТО! Мицкоски с нова изцепка - имало стотина българи в Северна Македония:
Лека-полека започва да се вижда светлина в тунела, но това се дължи благодарение на жестоката ни дипломатическа офанзива. Всички са запознати с нашите позиции и ние постигнахме успех. В момента нашата позиция е ясна: да започнем преговори и да намерим решение. Това каза северномакедонският премиер Християн Мицкоски пред косовската телевизия РТК. Министър-председателят каза, че започват да търсят решения.“В това състезание направихме много за да стигнем до стартовата позиция. Ако трябва да използвам спортната терминология, сега трябва да тичаме на 110 м. с препятствия. Виждам първото състезание. С тази промяна на Конституцията ще преодолеем само първото препятствие, но никой не ни гарантира, че ще стигнем до финалната линия.“, допълни Мицкоски.“Ние сме готови да започнем процедурата по промяна на Конституцията в парламента, промените от т. 37 и т. 38 и те да бъдат част /българите, бел.ред./ от Конституцията. Но в закона за промяна на Конституцията ще добавим, че тези две промени ще станат факт, когато българският парламент ратифицира Договора за членството ни в ЕС. Само по този начин ние ще бъдем сигурни, че ще приключим състезанието“, казва още той.Според него, за огромна част от страните-членки на ЕС, почти всички, предложението на неговото правителство е разумно и е база за постигането на договор."За това нещо парламентите нищо не трябва да ратифицират. Единственото нещо, което трябва да се направи е да се подаде ръка и процесът да започне. Това е достатъчно. Много често те се позовават на правилото един глас в рамките на ЕС. Аз разбирам, че има двойни стандарти в световната политика и че трябва да се борим, но тази борба трябва да бъде честна", каза още той и добави, че "на този етап няма по-добра перспектива от ЕС, но те като държава очакват да бъде изпълнена дадената дума", обяснява още скандалният премиер."Единственото нещо, което очакваме, е те да изпълнят дадената дума, а тя бе когато сменяхме конституционното име, че ще бъдем член на НАТО и веднага ще започнем преговорите, защото сме преди всички в региона и в рамките на 4-5 години ще приключим този процес. Вие знаете ли кога приключиха тези 4-5 години? Миналата година. Още колко пъти трябва да се самоунижаваме, самоотричаме за да получим нещо като гаранция, че ще приключим това състезание", добави премиерът на РСМ.Мицкоски попита каква е необходимостта от вписването на българската общност в преамбюла на Конституцията когато тя представлява само няколко стотин души, а подобно нещо не се иска от Косово, Албания или Сърбия, където живее по-голяма българска общност."Има ли някаква логика във всичко това. За правата на човека ли става въпрос? В Европа има съд за правата на човека, където 14 пъти е взето решение за македонската общност в България, че техните права са нарушени, а в Македония нито веднъж - нула. Това означава, че не става въпрос за правата на човека. Какво ще кажат македонците от другата страна на границата. На тях не им се разрешава да регистрират неправителствени организации, а те не са няколко стотин.Ако те не могат да регистрират неправителствена организация, а ние променяме Конституцията, това е най-малкото нелогично. Тогава нека да видим коя е истинската причина. Ако вие не може да убедите официалните власти в София да изпълнят поне няколко от решенията на съда за правата на човека, нека те сами да изберат кои от тях, как ще ги убедите да приключим убедително състезанието. Как ще ги убедите да не се спънем на 4-то или 5-то препятствие?, попита Мицкоски.

Title САМО В ПИК! Топ хороскопът на Алена за сряда: Овенът да не рискува. Той, Стрелецът и Скорпионът да не пътуват, Лъвът да почива с близките си:
ОВЕНСклонни сте да реагирате импулсивно на всяка изречена дума или критика. Ако сте сдържани, ще избегнете конфликтите с вашите колеги. Всички рисковани начинания са неуспешни, забравете за тях. Не е желателно да пътувате.ТЕЛЕЦНачинанията са повлияни от импулсивните ви действия. Направете оценка на отношенията си на работното място, за да избегнете бъдещите проблеми. Въпреки нежеланието ви да общувате се налага да проведете делови срещи точно днес. Запазете спокойствие.БЛИЗНАЦИДенят изисква да не се колебаете, ако ви направят предложение за подкрепа при старта на планираните начинания. Разговорите ви носят успех. На работното място се справяте отлично. Внимавайте да не нагрубите колегите си и не налагайте мнението си.РАКНе взимайте прибързани решения за инвестиции, ако се занимавате със собствен бизнес, за да не провалите стабилното си положение. Проявете умерено съчувствие към проблемите на хората около вас. Нарочно драматизират ситуацията, в която са попаднали, за да им помогнете с пари, които няма да си получите обратно.ЛЪВСтабилизирайте позициите си на вашето работно място. Не предприемайте начинания. Заемете се с рутинната си работа и си гарантирайте приходи от завършени задачи. Вечерта, доволни от постигнатото, бъдете с вашите близки и се отдайте на активна почивка.ДЕВАНа работното място не допускайте намеса на всезнаещи колеги, които са достатъчно некомпетентни, за да ви заблудят и провалят. Бъдете предпазливи и не избързвайте с крайни решения. Не се оплаквайте от трудностите. Вашите близки ви подкрепят в начинанията.ВЕЗНИБъдете решителни и действайте бързо, ако сте на работното място, за да не се провалите. Промените са във ваша полза. Докажете че за вас трудни задачи не съществуват. При възможност уговорете делово пътуване, но не бива да договаряте инвестиции.СКОРПИОННе пътувайте!  Не се противопоставяйте на вашите близки. Отложете взимането на важни делови решения за друг ден. Анализирайте причината за пропуските на вашите колеги. Ако се налага да работите активно и без почивка в този ден, вечерта си позволете отдих.СТРЕЛЕЦОтложете деловите пътувания, които няма да са успешни и ще ви създадат проблеми. Бъдете коректни към вашите колеги, ако сте в отпуск и ви повикат на работа и не се крийте, защото е във ваша полза да разговаряте с тях. Близките ви ще проявят разбиране.КОЗИРОГВъпреки че сте отпаднали и уморени, до обяд ще се съвземете и ще проведете успешни делови срещи. Осигурете си допълнителни приходи. Професионалните ви успехи събуждат завистта на вашите конкуренти, които ще опитат да ви навредят. Съхранете завоюваната позиция.ВОДОЛЕЙДнес ще ви изненада неочаквана, но заслужена похвала и парично възнаграждение, а и мечтаното признание. Не всички хора, които срещате, ще ви бъдат приятни, но трябва да се примирите и да изтърпите присъствието им, особено ако имате гости вечерта.РИБИЗадачите ви носят финансови успехи в този напрегнат ден. Възникналите проблеми в семейството са ви развалили настроението още сутринта, но ще надмогнете яда си. Анализът на постигнатото до момента е задължителен, защото ви гарантира успех на работното място. Бъдете реалисти.

Title Антон Зингаревич проговори след новината за наложената му забрана да влиза в България (ВИДЕО):
Мажоритарният собственик на Ботев Пловдив - Антон Зингаревич за първи в публичното пространство след новината за наложената му забрана да влиза в България през следващите 10 години.Той избра клубната телевизия, за да изложи своята гледна точка"Бях доста изненадан от новината. Не съм си и помислял, че това може да се случи. Първоначално си помислих, че е шега. Не гледам на това като нещо, което може да промени желанието ми за развитие. Още нямаме никакъв отговор от властите. Нямам отговор и сега смятам, че трябва да предприемем други действия, за да стигнем до отговор", каза Зингаревич."Все още смятам, че това е някакво недоразумение или грешка. Ще се боря с това както мога. Проблемът, както казах е, че не знаем какво точно става и само гадаем. Има толкова различни варианти. Прави сте, че накрая клубът страда от всичко това", каза още той."Щастлив съм, че всички в клуба са обединени и вярват. Те ме подкрепят по толкова много начини. Междувременно функционираме нормално и ще продължи да е така. По отношение на Ботев нищо не се променя", добави босът на "канарчетата".

Title ВАЖНО: Два дни ограничават движението по “Тракия“:
Днес (20 ноември) и на 21 ноември (четвъртък), от 8 до 17 ч. ще се ограничи движението при 18-ти км. на магистрала “Тракия“ в посока Бургас за подмяна на тол рамка. Това съобщиха то Агенция „Пътна инфраструктура“.Трафикът ще преминава двупосочно в платното за София, а скоростта ще се ограничи до 50 км/ч.В сряда, от 10 до 16 часа между 44-ти и 45-ти км. на магистрала “Тракия“ в посока Бургас ще се извършва подмяна на мантинели в средната разделителна ивица, като ще се ограничава поетапно движението по изпреварващата лента и ще се пренасочва в активната.Необходимо е шофьорите да се движат с повишено внимание и да следват стриктно пътната сигнализация.Агенция „Пътна инфраструктура“ апелира шофьорите да спазват правилата за движение и да не предприемат рискови изпреварвания, с които застрашават безопасността на всички останали пътуващи. Да не се използват аварийните ленти по автомагистралите за по-бързо придвижване при натоварен трафик. По този начин се възпрепятства преминаването на превозните средства със специален режим на движение в случай на инцидент.

Title Байдън дава на Украйна противопехотни мини:
Президентът на САЩ Джо Байдън се е съгласил да предостави на Украйна противопехотни мини, съобщи американски служител за Би Би Си.Анонимен официален източник е заявил, че тези мини ще бъдат доставени скоро и Вашингтон очаква те да бъдат използвани на територията на Украйна.“Киев също така се ангажира да не използва такива мини в райони, населени с украински цивилни граждани“, каза служителят, цитиран у нас от Нова телевизия.Този ход се разглежда като опит за забавяне на руските войски, които през последните месеци непрекъснато напредват в източната част на Украйна.

Title ТОП КОНСТИТУЦИОНАЛИСТ: Борисов трябва да е смел, защото е овластен от избирателите. Партия на Нинова звучи като вица: “Знам как се гледат деца, погребала съм три“:
Лидерът на ГЕРБ Бойко Борисов трябва да е смел, защото е овластен от избирателите. Такъв акцент поставя в анализа си за политическата ситуация в страната топ конституционалистът доц. д-р Борислав Цеков в интервю пред "Телеграф".Ето какво още казва той:Трябва да се спазват правилата на европейската парламентарна демокрация – да се зачита вотът на избирателите. Това означава, че трябва да се даде възможност на победилата политическа сила да предложи формула за управление и да излъчи министър-председател. Малцинствените партии трябва да се съобразяват с мястото, което им е отредил народът, и с по-ниската си демократична легитимност спрямо първата политическа сила, която води с повече от 10 пункта пред втората. Затова – коалиция с прозрачно коалиционно споразумение, в което се споделя управленската отговорност съобразно пропорциите в изборните резултати и е разписан механизъм за вземане на коалиционните решения.Това са европейските правила. Всичко останало са приумици и прищевки като в някой африкански бантустан.Никой няма нужда да се доказва пред когото и да било освен пред българския народ. Длъжни са да сформират мнозинство и да излъчат стабилно правителство. Всичко останало е без значение за гражданите.Хората ще се отвратят от много от настоящите политици окончателно, ако се стигне до осми и девети избори. Ще се отворят възможности за навлизане на туморни образувания в партийната система – прокремълски и олигархични проекти и проектчета, като тези, които се готвят около президента Радев, за да се опитват да путинизират властта, т.е. ликвидират парламентаризма и да въведат еднолична власт по модела на руското самодържавие. Това е изключителна опасност за демокрацията и европейския път на България.Г-н Борисов трябва да бъде смел, защото е овластен за това от избирателите. Радикални и деструктивни формации като ПП-ДБ трябва да бъдат игнорирани в непремерените им претенции – няма никакво значение какво мислят или какво искат. Още повече че с триумфалната победа на Тръмп и републиканците локалните проксита на отиващото си статукво в САЩ, каквито са ПП-ДБ, постепенно ще бъдат оставени в безтегловност. Да си партнираш с ПП-ДБ през следващите години е все едно да си купиш фабрика на 9 септември.Президентска партия е шанс за Кремъл и за прокремълското задкулисие в България и огромна опасност за българските граждани и демокрацията. Разбира се, не бива и да бъде надценявана. Тези врели-некипели, които се тиражират от ангажирани с президентското обкръжение „говорещи глави“ - как идвала била „вълна на Радев“, която щяла да отвее всичко, на този етап са нищо повече от пожелателно мислене на силно изгладнели за власт, постове и безконтролна консумация на публични ресурси хора и среди, коментира още Цеков.Според него Нинова да прави нова партия, след като съучаства активно в съсипването на БСП, е нещо като онзи анекдот: „Знам как се гледат деца, погребала съм три.“

Title ЗАРАДИ СКЪПАТА ГРАЖДАНСКА: Масов протест на таксиметровите шофьори:
По техни думи, Асоциацията на застрахователите в България е излязла със становище, в което се посочва, че таксиметровите водачи са участвали 25 пъти повече от обикновените коли в пътнотранспортни произшествия. Това налагало вдигане на цените на застраховката, но само за тях.Организираното придвижване на таксиметровите водачи ще е с полицейски съпровод, като същевременно служителите на реда ще подпомагат и останалите участници в трафика, предава Нова телевизия.Три колони таксита ще блокират София днес с протестни шествия срещу поскъпналата „Гражданска отговорност“ за жълтите коли.Първият лъч ще тръгне в 10:40 ч. от ъгъла на бул. „Царица Йоанна“ и ул. „Луи Пастьор“ в „Люлин“. Той ще се движи по бул. „Тодор Каблешков“ към центъра. Втори вектор на шествието ще тръгне в същата посока от комплекса на БАН при 7-и километър по бул. „Цариградско шосе“ в 11 ч. Десет минути по-късно пък автошествие от таксита ще тръгне към центъра и от кръстовището на бул. „Ботевградско шосе“ и ул. „Летоструй“.Проблемите с движението ще започнат обаче още в 10 ч., за когато е планирано събирането на таксиметровите шофьори в началните точки на шествията. „Дали сме указания колите да се редят само в една лента и да не блокират отклонения, пресечки и включвания в главното трасе“, обясни съпредседателят на „Съюз Такси“ Кирил Ризов. Шествията ще се водят и охраняват от патрули на Пътна полиция.На центъра такситата ще паркират по булевардите „Дондуков“ и „Цар Освободител“. Протестът ще се проведе на площад „Княз Александър I” от 11:30 до 13 ч. и ще съвпадне със заседанието на Народното събрание.

Title ГОЛЯМА ПОЧИТ: Този светец е един от най-обичаните в България - празнуват го православни и католици:
1. Свети мъченик Дасий (Дазий) Доростолски († 20 ноември 292 г.) -  св. Дасий е един от най-известните и почитани мъченици на Христовата вяра по българските земи през късната античност, а и във времето на Първото българско царство.Св. Дазий (“Дасий мъченик”) присъства и в култовия живот на Търновската патриаршия, но очевидно след ХІ-ХІІ в. на преден план излизат други сакрални личности, особено такива, които са свързани със собствената християнска история на българите.Св. мъченик Дасий живял през III век в крайдунавския град Доростол (днес Силистра). Жителите на града се готвили за празника на езическия бог Сатурн. Според обичая, тридесет дни преди празника те избирали красив юноша, обличали го в красиви дрехи и му оказвали царски почести, а в деня на празника го принасяли в жертва на бога.Този път изборът паднал на св. Дасий. Като узнал това, той казал: "Ако ми е съдено да умра, по-добре да умра за Христа като християнин". Той открито изповядал пред съгражданите си своята вяра в Христос, изобличил ги за тяхното злочестие и заблуждения и обърнал много от тях в Христа.Поради това, по заповед на императорите Диоклециан (284-305) и Максимиан (284-305), той бил обезглавен след жестоки мъчения. Св. Дасий се празнува от Православната и от Римокатолическата църква в деня на смъртта му - 20 ноември.2. Св. Григорий Декаполит († 817 г.) - Преподобни Григорий Декаполит - подвизавал се в пост и молитва, правил много чудеса; пострадал по време на иконоборството при император Лъв Арменец в 837 година.3. Св. Прокъл, архиепископ Цариградски († 446/447 г.; патриарх от 434 г.) - Преподобни Прокъл, Архиепископ Цариградски бил ученик на св. Иоан Златоуст, голям защитник на Православието против ереста на Несторий. Починал в 447 година.

Title КТ "Подкрепа": Работещите бедни са се увеличили с 50%:
Работещите бедни в страната са се увеличили с 50 процента за последните няколко години, като техният дял се повишава от 8 процента на близо 12 процента. Това обяви главният икономист на Конфедерация на труда "Подкрепа" Атанас Кацарчев на форум за жизнения минимум и минималното заплащане на труда, организиран от синдиката и фондация "Фридрих Еберт"."Показва, че независимо от увеличението на минималната работната заплата, борбата с бедността търпи тотален провал, а в същото време ние продължаваме да стоим на дъното на класацията като заплащане на труда. Виждаме, че няма изменение в покупателната способност нито на минималната работна заплата, нито на домакинствата. Тоест всички усилия и посоки, които се декларират от политическата система не водят до ефективна борба срещу бедността в държавата. Народът продължава да мизерства. Виждаме при статистиката – близо 48% от домакинствата са под линията на бедност, без социалните трансфери, което е огромно число. Това са половината домакинства", поясни  той.Кацарчев допълни, че все още в КТ "Подкрепа" не са получили проектобюджета за 2025-а година от финансовото министерство, за да представят пред управляващите исканията си за политиката по доходите за догодина.

Title Кварталите „Симеоново“, „Драгалевци“ и софийски села остават без вода:
Днес във връзка с извършване на строително-ремонтни дейности по Рилски водопровод се налага спиране на водоподаването на клиентите на "Софийска вода“ както следва:- с. Плана – от 13.30 ч. на 20.11.2024г. до 01.30 ч.;- с. Железница - от 14.00 ч. на 20.11.2024г. до 01.30 ч.;- с. Бистрица - от 13.30 ч. на 20.11.2024г. до 01.30 ч.;- с. Панчарево /висока зона/ и с. Кокаляне /висока зона/ - от 14.30 ч. на 20.11.2024г. до 02.30 ч. на 21.11.2024г.;- в.з. Косанин дол - от 14.30 ч. на 20.11.2024г до 02.30 ч. на 21.11.2024г.;- в.з. Ловджийска чешма – от 14.30 ч. на 20.11.2024г. до 02.30 ч. на 21.11.2024г.;- в.з. Бункера – горна част – от 14.30 ч. на 20.11.2024г. до 02.30ч. на 21.11.2024г.;- в.з. Градище – от 14.30 ч. на 20.11.2024г. до 02.30 ч. на 21.11.2024г.;- кв. "Симеоново“, в.з. Симеоново – Драгалевци, кв. "Драгалевци“- от 14.00 на 20.11.2024. до 02.00 ч. на 21.11.2024г.;- в.з. Малинова долина – от 14.00 ч. на 20.11.2024г. до 02.00 ч. на 21.11.2024г.;- кв. "Киноцентъра“ - от 15.00 ч. на 20.11.2024г. до 03.00 ч. на 21.11.2024г.;- кв. "Бояна“ – района между ул. "Розариум“, ул. "Кумата“, ул. "Сев. Калоян“ и ул. "Боянска легенда“ - от 16:30 ч. на 20.11.2024г. до 04.30 ч. на 21.11.2024г.;- кв. "Бояна“ – района между ул. "Белите брези“, ул. "Байкал“, ул. "Десислава“ и ул. "Сговорна дружина“ - от 16:30 ч. на 20.11.2024г. до 04.30 ч. на 21.11.2024г.;- в.з Беловодски път- от 17.00 ч. на 20.11.2024г. до 05.00 ч. на 21.11.2024г.;- в.з. Килиите - от 17.30 ч. на 20.11.2024г. до 05.30 ч. на 21.11.2024г.;При продължителност на строително-ремонтните дейности над 12 часа "Софийска вода“ ще осигури алтернативно водоснабдяване с водоноски на следните адреси:- с. Бистрица - на площада от 01.30 ч. на 21.11.2024г.;- кв. "Симеоново“ – на площада от 02.00 ч. на 21.11.2024г.;- кв. "Драгалевци“ - на площада от 02.00 ч. на 21.11.2024г.;Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.

Title МАЛКО МУ Е! Канят Димо Алексиев да чисти храсти по пътя с майки на починали в катастрофи:
Призоваха Димо Алексиев да положи обществено полезен труд чрез Европейския център за транспортни политики, пише "България днес"."Малко известно е, че почти всеки уикенд организираме почистване на храсти и боклуци в обхвата на пътя. Смятам и че една среща с майките от Сдружение Ангели на пътя няма да му е излишно и го каним чрез нас за я осъществи възможно най-скоро! Положителният отговор на нашата покана ще демонстрира искрено разкаяние и ще излъчи положителен сигнал към цялото общество", посочи Диана Русинова с публикация в социалните мрежи, пише Морето.Миналата седмица популярният актьор бе задържан в София да шофира в нетрезво състояние. Дрегерът отчете 1,49 промила алкохол, а кръвната проба показа по-висок резултат - 1.68 промила. След като беше задържан, Алексиев бе пуснат под домашен арест.Тъй като е извършил прегрешението в период на условна присъда, актьорът е изправен пред угрозата да получи ефективна присъда.

Title ЕКСКЛУЗИВНО В ПИК TV! Доц. Стойчо Стойчев свали маските на ППДБ: Крият се зад понятието "технически председател", за да не обясняват защо гласуват с ИТН и "Възраждане" (ВИДЕО):
Той не се ангажира да прогнозира дали ще се събере подкрепа в утрешния ден за избора на Силви Кирилов. Политологът обясни, че формулировката "технически", "временен" или "на спасението" винаги е параван, зад който се крие нежеланието да се обяснят съвместни действия с други партии."Конкретно в този случай на ППДБ предполагам, че не искат да обясняват защо ще подкрепят председател заедно с ИТН и "Възраждане". Г-н Желязков беше ротационен председател на парламента, въпросът е, че не се стигна до ротация. Както тогава трябваше да се обясни защо с ГЕРБ и ДПС се гласува председател, кабинет и се гласуват промени в Конституцията, сега "техническият" очевидно служи да се обясни по някакъв смилаем начин за поддръжниците на ППДБ защо ще се гласува заедно с "Възраждане" и с ИТН", допълни доц. Стойчев.По думите му ППДБ, ако искат да въздействат, трябва да участват в мнозинства и управления и затова търсят начини да аргументират това през нови понятия, защото няма как с 37 депутати да оказват въздействие. Той припомни, че те постоянно влизат в коалиционни формати с партии, с които са имали обтегнати отношения преди това."Затова е много важно, и аз и други колеги непрекъснато призоваваме, да се пази някаква мяра в комуникацията. Защото хората, които стигматизираш, сатанизираш и така нататък, в един момент се налага да ти бъдат коалиционни партньори. Тогава се поставяш в ситуация да се чудиш как да оправдаеш коалирането си с тях и ти се налага да измисляш такива фантасмагории, за да замазваш положението", категоричен е политологът.По думите на доц. Стойчев ППДБ не са толкова желан партньор, но са нежелана опозиция. Той припомни, че ППДБ като колективен субект са регионална партия, която има влияние в София."Изборните резултати показват, че те нямат национално представителство. ППДБ са концентрирани в 23 и 24 МИР в София и до известна степен в 25 МИР. Това означава, че националната власт, ституирана физически тук, и в момента, в който тази партия е в опозиция, става изключителен обект на протести. Представете си, че парламентът е в Якоруда. Ще искат ли ППДБ господин Пеевски да им е в опозиция. Той всеки ден ще им прави протести и ще иска да ги сваля. Това тяхно регионално предимство да контролират столицата ги прави нежелана опозиция, защото чисто логистично са способни да правят протести ежедневно, каквито сме виждали последните 10 години да се случват постоянно", заключи доц. Стойчев.Целия разговор гледайте във видеото:

Title МЪЛНИЯ В ПИК! ГЪРМИ МЕГА СКАНДАЛ: ППДБ облъчват с политически съобщения през телевизорите хиляди клиенти на "Булсатком" (СНИМКИ):
Читатели на ПИК алармират, че след като са включили телевизорите си, на екрана им директно се е визуализирало съобщение, свързано с ППДБ. Всички потребители, получили въпросното съобщение, е трябвало да натиснат бутон на дистанционното, за да го скрият.До този момент засегнатите от скандалната кампания на ППДБ са абонати на "Булсатком". Сигнали в редакцията на ПИК получихме от Пловдив, Стара Загора, Бургас, Сопот, Стамболийски, Дългопол, Болярово, Сливен, Котел.В съобщението се дава информация какво точно са свършили ППДБ относно законопроекта за вендиг машините за лекарствата. Най-скандалното е, че текстът е написан от първо лице - "ППДБ предложихме..."Подобна политическа акция е прецедент в историята ни и е стреснала мнозина българи, които първоначално са си помислили, че става дума за технически проблем или някакво известие за авария или бедствие.Тепърва ще става ясно кой е допуснал подобна пропагандна акция и дали тя е в съответствие с лиценза на операторите.Припомняме, че в началото на годината ПИК и Соня Колтуклиева изловиха на тайна среща съпредседателят на "Продължаваме промяната" Кирил Петков и бившият собственик на "Булсатком" Спас Русев. Тогава се появиха съмнения, че бившият премиер ще лобира за Русев в Комисията за регулиране на съобщенията, където все още се проверяваше сделката по закупуването на телекома от "Виваком".Ако и вие сте получили пропагандното съобщение на ППДБ, сигнализирайте на имейла на ПИК - iapikbg@gmail.com.

Title САМО В ПИК TV! Политологът Цветанка Андреева с ЕКСПРЕСЕН АНАЛИЗ: ППДБ ни бутат към сивата зона, към управление с Доган, про Радев, про БСП...(ВИДЕО):
Политологът Цветанка Андреева коментира в студиото на ПИК ТВ ще има ли редовно правителство.Ако в началото беше простено на ППДБ да правят ирационални ходове, към днешна дата тази радикализация води до блокиране на държавата, претенциите им не минават през политическите преговори, отбеляза тя.Не мога да изброя всички забранителни територии с кого не, с кого да. Те самите го усещат, че инструментите им за шантаж са все по-малки. Вината за блокиране на държавните институции ще започне да се носи от тях, а те така искат за го прехвърлят на ГЕРБ, отбеляза гостенката в студиото на ПИК TV.За ПП не е изяснено каква формация са, лява ли, дясна ли, радикална ли. Те най-вероятно ще си отидат от политическия небосклон като временно явление, каза тя.Когато ППДБ ни бутат към сивата зона, към управление с Доган, про Радев, про БСП, губейки евроатлантическата ориентация, ние рискуваме бъдещето на България. Сивата зона за мен е много опасна, защото това е безпринципно управление. Големият грях на ППДБ е, че отвърлиха евроатлантизма и чертаят друг тип колаборация, отбеляза Андреева.Като прибавим и опита Джемкорп да вземат българската енергетика, излиза една проруска ориентация, заяви тя.Силно проевропейски е вотът за ГЕРБ, ДПС-Ново начало и ППДБ. Ако направят ППДБ такива гафове, с които служиш на Кремъл, отливът на избиратели е именно заради това, казва политологът.Ние виждаме и индикации да размразят отношенията си с Радев, както и да вкарат Доган във властта, смята тя.

